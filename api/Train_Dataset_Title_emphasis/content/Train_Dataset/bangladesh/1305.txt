রামুতে বোটানিক্যাল গার্ডেনের যাত্রা শুরু
 কক্সবাজারে ভ্রমণে আসা দেশি-বিদেশি পর্যটকদের পরিবেশবান্ধব বিনোদনসেবা দিতে রামুতে তৈরি করা হচ্ছে ইকো ট্যুরিজম কেন্দ্র
 বোটানিক্যাল গার্ডেন। গতকাল শুক্রবার বিকেলে পরিবেশ ও বনমন্ত্রী হাছান মাহমুদ আনুষ্ঠানিকভাবে এই গার্ডেনের উদ্বোধন করেন।এ
 সময় উপস্থিত ছিলেন প্রধান বন সংরক্ষক ইউনুস আলী, চট্টগ্রাম অঞ্চলের বন সংরক্ষক আকবর হোসেন, জেলা
 প্রশাসক মো. রুহুল আমিন, পুলিশ সুপার মো. আজাদ মিয়া, জেলা পরিষদ প্রশাসক মোস্তাক আহমদ চৌধুরী,
 কক্সবাজার (দক্ষিণ) বিভাগীয় বন কর্মকর্তা (ডিএফও) বিপুল কৃঞ্চ দাস প্রমুখ।মন্ত্রী বলেন, পর্যটনশিল্পের বিকাশে এই বোটানিকেল
 গার্ডেন নতুন সম্ভাবনা। গার্ডেনটি পূর্ণাঙ্গভাবে তৈরি হলে শুধু কক্সবাজার নয়, সারা দেশের জন্য সম্পদ হয়ে
 দাঁড়াবে। শিক্ষার্থীরা এখানে এসে গবেষণা সম্পন্ন করতে পারবে। বোটানিকেল গার্ডেনের মাধ্যমে পরিবেশ-প্রতিবেশ ঠিক রাখার পাশাপাশি
 জীববৈচিত্র্য সংরক্ষণ করা হবে। বোটানিক্যাল গার্ডেনের প্রকল্প পরিচালক ও কক্সবাজার (দক্ষিণ) বন বিভাগীয় কর্মকর্তা বিপুল
 কৃষ্ণ দাস বলেন, কক্সবাজার ভ্রমণে আসা পর্যটকের সমুদ্রসৈকতে গোসল আর সূর্যাস্ত দর্শন ছাড়া বিনোদনের তেমন
 কিছু নেই। তাই পরিবেশবান্ধব বিনোদনসেবা নিশ্চিত করতে এই উদ্যোগ নেওয়া হয়েছে। উদ্বোধনের পর গার্ডেনটি সবার
 জন্য (দিনের বেলায়) উন্মুক্ত করে দেওয়া হয়েছে।
রামুতে বোটানিক্যাল গার্ডেনের যাত্রা শুরু
রামুতে বোটানিক্যাল গার্ডেনের যাত্রা শুরু
