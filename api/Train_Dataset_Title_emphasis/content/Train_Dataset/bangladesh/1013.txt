সাড়ে চার ঘণ্টা পরে ঢাকা-চট্টগ্রাম-সিলেট রুটে ট্রেন চলাচল শুরু
 সাড়ে চার ঘণ্টা পর ঢাকা-চট্টগ্রাম, চট্টগ্রাম-সিলেট ও ঢাকা-নোয়াখালী রেলপথে ট্রেন চলাচল শুরু হয়েছে।আজ বৃহস্পতিবার দুপুর
 ১২টার দিকে কুমিল্লার আদর্শ সদর উপজেলার রসুলপুর এলাকায় চট্টগ্রাম থেকে ঢাকাগামী মালবাহী ট্রেনের একটি বগি
 লাইনচ্যুত হয়। এতে বিকেল সাড়ে চারটা পর্যন্ত ট্রেন চলাচল বন্ধ থাকে।এ ঘটনায় চট্টগ্রামগামী মহানগর প্রভাতী
 এক্সপ্রেস ট্রেনটি কুমিল্লার ব্রাহ্মণপাড়া উপজেলার শশীদল রেলস্টেশনে আটকা পড়ে। কুমিল্লা রেলস্টেশনে আটকা পড়ে চট্টগ্রাম থেকে
 সিলেটগামী পাহাড়িকা এক্সপ্রেস ট্রেন।কুমিল্লা রেলস্টেশনের স্টেশন মাস্টার মোহাম্মদ হোসেন মজুমদার প্রথম আলো ডটকমকে জানান, আখাউড়া
 থেকে উদ্ধারকারী ট্রেন পাঠানো হয়েছে। মালবাহী ট্রেনটি সরিয়ে নেওয়ার পরে ট্রেন চলাচল শুরু হয়েছে।
সাড়ে চার ঘণ্টা পরে ঢাকা-চট্টগ্রাম-সিলেট রুটে ট্রেন চলাচল শুরু
সাড়ে চার ঘণ্টা পরে ঢাকা-চট্টগ্রাম-সিলেট রুটে ট্রেন চলাচল শুরু
