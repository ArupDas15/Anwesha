প্রবাসে দক্ষ শ্রমিক পাঠানো এবং প্রাসঙ্গিকতা
 বাংলাদেশের প্রায় ৬৫ লাখ শ্রমিক প্রবাসী। বিশ্বের বিভিন্ন দেশে পরবাসী হয়ে জীবনযাপন করছেন। অনেকেই দেশের
 নাম বিদেশের মাটিতে উজ্জ্বল করেছেন আপন কর্মের মাঝে। আবার বেশিরভাগ শ্রমিক অদক্ষ হওয়ায় দেশকে কলঙ্কিতও
 করতেছেন, তা নির্দ্বিধায় বলা যায়। তা ছাড়া আমাদের দেশের রাজনৈতিক পরিস্থিতিও অনেকটা দায়ী এ ক্ষেত্রে।
 এক অনুসন্ধানে দেখা গেছে, সব বিরোধী দলের সন্ত্রাসীরা মামলার হাত থেকে বাঁচতে একটা ভিসা নিয়ে
 বিভিন্ন দেশে ঢুকে পড়ে। আর ওই লোকটা কোনো কাজ জানে না বলে বিদেশে এসেও নানা
 প্রতারণা করতে থাকে। এতে করে বিভিন্ন ভাষাভাষী লোকের কাছে বাঙালি সম্পর্কে নেতিবাচক ধারণার জন্ম হয়।
 এই দৃশ্য বড়ই বেদনার। অপরদিকে আমাদের জনশক্তি দপ্তর কোনো লোক কাজ জানে কি জানে না
 তার তোয়াক্কা না করে সেই আদিকাল থেকেই মিথ্যে সনদ দিয়ে আসছে। তাই প্রতিবেশী ভারতের চেয়ে
 অনেক পিছিয়ে আমরা। ভারতের লোকেরা যেখানে উচ্চপদস্থ হয়, আমাদের লোকদের সেখানে একজন সাধারণ শ্রমিকের কাজ
 করতে হয়। কিন্তু গবেষণায় জানা গেছে, বাঙালিদের মেধাশক্তি অনেক। তাহলে দেখা যাচ্ছে, কারিগরি শিক্ষার অভাবে
 আমাদের এমন পরিস্থিতির মোকাবিলা করতে হচ্ছে। কিন্তু আর কত দিন এমন যাবে? আর কত কাল?
 একজন প্রবাসী কারিগরি শিক্ষায় শিক্ষিত হয়ে প্রবাসে এলে দেশ যেমন দ্বিগুণ পরিমাণ রেমিট্যান্স অর্জন করত,
 তেমনি দেশের নাম বিদেশের বুকে আরও উজ্জ্বল হতো।দুবাই থেকে প্রকাশিত মাসিক ‘মুকুল’-এর সম্পাদক কর্তৃক এমন
 সমস্যার বর্ণনা দিয়ে শিক্ষামন্ত্রীর কাছে একটি নিবন্ধ লেখা হলে এর জবাবে শিক্ষামন্ত্রী পদক্ষেপ নেওয়ার কথা
 জানিয়েছিলেন। এর কিছুদিন পরই শিক্ষামন্ত্রী নুরুল ইসলাম নাহিদ ঢাকায় একটি অনুষ্ঠানে জানিয়েছেন, জাতীয় দক্ষতা উন্নয়ননীতির
 খসড়ায় প্রবাসে শ্রমিক পাঠাতে প্রশিক্ষণ বাধ্যতামূলক। এবং ইতিমধ্যে সরকার দেশে ২৫টি কারিগরি প্রতিষ্ঠান শুরু করেছে।
 শিক্ষামন্ত্রীর এই কথা থেকে আমরা আশায় বুক বাঁধি। সরকারকে সাধুবাদ জানাই ৬৫ লাখ প্রবাসী বাঙালির
 পক্ষ থেকে। কিন্তু দালালচক্রের হাত থেকে অদক্ষ শ্রমিকদের বাঁচানোর দায়িত্ব সরকারের পাশাপাশি আমাদের সবাইকে নিতে
 হবে। একজন প্রবাসী যাতে একেকজন দূত হন, বিশ্বের নানা বর্ণের, নানা রঙের মানুষের দেশে। আমাদের
 সংস্কৃতি ও উজ্জ্বল ইতিহাস যেন সম্মানের সঙ্গে স্থান পায় সব দেশে। এটা আমাদের নিত্যদিনের কামনা।শুধু
 কাজের দক্ষতা নয়, সেই সঙ্গে চাই ভাষাগত জ্ঞান। আপন ভূমি ছেড়ে পা বাড়ালেই একজন শ্রমিককে
 সবার আগে ভাষা বিনিময় করতে হয়। তাই আমরা যদি নিজেদের অনুভূতি অন্যের কাছে প্রকাশ করতে
 না পারি, ব্যবহারিক জ্ঞানও সে ক্ষেত্রে অনেকটা অচল হয়ে যায়। তাই সরকারের কাছে অনুরোধ, প্রবাসে
 শ্রমিক পাঠানোর আগে তাঁকে ভাষাজ্ঞানে দক্ষ করে যেন পাঠানো হয়। বিশেষ করে ইংরেজি ভাষায় দক্ষ
 একজন শ্রমিকের মান অনেক। তাই কারিগরি শিক্ষার সঙ্গে ভাষাশিক্ষাও জরুরি। একেকজন প্রবাসী শ্রমিক যেন একেকজন
 মুক্তিযোদ্ধা হয়ে ওঠেন। এই কামনা থাকল।লুত্ফুর রহমানলেখক: সম্পাদক, মাসিক মুকুল, দুবাই।<mukul.editor@gmail.com>
প্রবাসে দক্ষ শ্রমিক পাঠানো এবং প্রাসঙ্গিকতা
প্রবাসে দক্ষ শ্রমিক পাঠানো এবং প্রাসঙ্গিকতা
