বাংলাদেশ দূতাবাসে একদিন
 আমরা যাঁরা জীবিকার প্রয়োজনে জন্মভূমি আর প্রিয়জনদের থেকে দূরে, বহুদূরে পরবাসে বসবাস করি, তাঁদের নানা
 প্রয়োজনে বিশেষত পাসপোর্ট নবায়ন বা নতুন পাসপোর্টের জন্য বাংলাদেশের দূতাবাসে যেতে হয়। দুঃখজনক হলেও সত্য,
 সেখানকার সেবার মানের কারণে আমাদের রীতিমতো হয়রানির শিকার হতে হয়। আমরা যাঁরা বিভিন্ন কোম্পানিতে চাকরি
 করি, তাঁরা এক কাজের জন্য একাধিকবার কিংবা এক দিনের বেশি ছুটি পাই না। অন্যদিকে দূতাবাসে
 এক দিনের কাজ অধিকাংশ সময় তিন দিনেও শেষ করা সম্ভব হয় না। দ্বিতীয় বা তৃতীয়
 দিন দূতাবাসে যেতে হলে কর্মস্থলে অনুপস্থিত থাকতে হয়। এ ক্ষেত্রে কর্মস্থলে এক দিন অনুপস্থিতির জন্য
 দুই দিনের হাজিরা কাটা হয়। এমন বাস্তবতায় কিছুদিন আগে আবুধাবি দূতাবাসে গিয়ে আমার যে অভিজ্ঞতা
 হলো, তা বর্ণনা করার চেষ্টা করছি।আমি ও আমার এক বন্ধু সকাল আটটা ১৫ মিনিটে দূতাবাসে
 গিয়ে দেখি, অনেক ভিড়। অনেকে অত্যন্ত রাগতস্বরে বাক্যবিনিময় করছেন। নিরাপত্তাকর্মী উচ্চ স্বরে চিৎ কার করে
 আরবি ভাষায় সবাইকে বলছেন, যাঁরা টোকেন পেয়েছেন, তাঁরা লাইনে দাঁড়ান। অন্যরা চলে যান, আজ আর
 টোকেন দেওয়া হবে না। কারণ, সকাল আটটার আগেই সেদিনের জন্য নির্ধারিত টোকেন বিতরণ শেষ হয়ে
 গেছে। যদিও দূতাবাসের কার্যক্রম শুরু হয় সকাল আটটায়।আমার বন্ধু গিয়েছিল মেশিন রিডেবল পাসপোর্টের ফরম জমা
 দেওয়ার জন্য। এর জন্য জন্মনিবন্ধন সনদ প্রয়োজন হয়। আমার ওই বন্ধুর কাছে সেটা ছিল না।
 জন্মনিবন্ধন সনদ দূতাবাসে দেওয়া হয়। সেই লাইন তখন সচল ছিল। আমি আমার বন্ধুকে পরামর্শ দিই
 তার জন্মনিবন্ধনের কাজটি শেষ করার জন্য। তখন সে লাইনে দাঁড়ায়। বেলা সাড়ে ১১টার দিকে সে
 জন্মনিবন্ধনের ফি জমা দিতে সক্ষম হয়। ততক্ষণে ভিড় কমে গেছে। আমরা একটি কক্ষে বসে জন্মনিবন্ধনের
 সনদ পাওয়ার জন্য অপেক্ষা করতে থাকি। বেলা সোয়া একটার দিকে আমার বন্ধু জন্মনিবন্ধন সনদ হাতে
 পায়। সেটি পড়ে দেখি, তাতে তিনটি বানান ভুল। বানান শুদ্ধ করার জন্য আবার জমা দিয়ে
 অন্তত এক ঘণ্টা অপেক্ষা করতে হয়। সনদটি ফেরত দেওয়ার পর দেখতে পাই দুটি ভুল ঠিক
 করা হয়েছে, একটি ভুল রয়েই গেছে। তৃতীয় ভুলটির জন্য প্রবাসে তেমন সমস্যা হবে না ভেবে
 আমরা সেখান থেকে বেরিয়ে পড়ি।এ সময় একটু দূরে কয়েকজন লোকের জটলা দেখতে পাই। আমার বন্ধু
 আমাকে বলল, তুমি একটু দাঁড়াও, ওখানে কী হচ্ছে আমি দেখে আসি। কয়েক মিনিট পর দেখতে
 পাই, আমার বন্ধু সেই ভিড় থেকে একটু দূরে একজনের সঙ্গে কথা বলছে। ১৫ মিনিট পর
 সে ফিরে এল। তার হাতে টোকেন। একটি টোকেন ২০ দিরহামে ওই লোকটির কাছ থেকে সে
 সংগ্রহ করেছে। যে টোকেন বিতরণ সকাল আটটার আগে শেষ হয়েছে, সেই টোকেন ২০ দিরহামে বেলা
 একটার পর পাওয়া যায় দূতাবাসের বাইরে।বেলা আড়াইটায় আমার বন্ধু আবার দূতাবাসের ভেতরে যায় এমআরপি ফরম
 জমা করার জন্য। একটু পরে সে সেখান থেকে মুঠোফোনে জানাল, তার ভিসা নবায়নের সময় এখনো
 কয়েক মাস হাতে আছে, তাই তাকে এখন মেশিন রিডেবল পাসপোর্ট দেওয়া হবে না। এখন পুরোনো
 অর্থাৎ  হাতে লেখা পাসপোর্টেই কয়েক মাসের জন্য এক্সটেনশন স্ট্যাম্প লাগিয়ে দেওয়া হবে। তিন-চার মাস পরে
 তাকে এমআরপি ফরম জমা করার পরামর্শ দেওয়া হয়েছে। অগত্যা সে পাসপোর্ট নবায়ন না করেই সেখান
 থেকে বেরিয়ে আসে। আবুধাবিsagar88031@yahoo.com
বাংলাদেশ দূতাবাসে একদিন
বাংলাদেশ দূতাবাসে একদিন
