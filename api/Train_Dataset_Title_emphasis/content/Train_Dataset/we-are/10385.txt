প্রবাসের গানের পাখি
 তাঁর সত্ত্বা জুড়ে শুদ্ধ গানের মোহিত নির্যাস। দেশের লোকগানের বিস্তার করেছেন প্রবাসেও। তিনি বাংলা লোকগানের
 কণ্ঠশিল্পী শাহনাজ বুলবুল। ২০০৬ সালের শেষে স্বামী  মো. আনোয়ার হোসেন এবং একমাত্র ছেলে শুভকে নিয়ে
 লস অ্যাঞ্জেলসে স্থায়ী বসত গেড়েছেন। দেশ থেকে চলে এলেও বাংলার মাটি জলের মিশ্রণে যে লোকগান
 হূদয়ে লালন করেছেন, তার পরিচর্যা থেকে এক মুহূর্তের জন্যও বের হয়ে আসেননি। লস অ্যাঞ্জেলসে প্রবাসী
 বাঙালিদের নিয়ে দেশিয় সংস্কৃতির চর্চায় আত্মনিয়োগ করছেন তিনি। স্থানীয় উত্তরণ শিল্পীগোষ্ঠীর সঙ্গীত বিভাগের প্রধান হিসেবে
 দায়িত্ব নিয়ে বিদেশের মাটিতে কোমলমতি শিশু-কিশোরদের শুদ্ধগানের চর্চায় ব্রতী হয়েছেন।১৯৮৩ সালে বিয়ের পিঁড়িতে বসেন শাহ্নাজ
 বুলবুল। বাঙালি নারীদের জীবনে বিবাহোত্তর নানান জটিলতা দেখা দিলেও তাঁর জীবনে সঙ্গীত সাধনার পথে কোনো
 বাঁধা আসেনি। বরং তাঁর স্বামীর বিশেষ প্রেরণায় তিনি আজকের অবস্থানে আসতে পেরেছেন বলে মনে করেন।
 তার স্বামী সঙ্গীতের বিভিন্ন ক্ষেত্রে বন্ধুর মতো পাশে থেকে তাঁকে উৎসাহ দিয়েছেন। এজন্য স্বামীর প্রতি
 কৃতজ্ঞতারও শেষ নেই তাঁর।১৯৯০ সালের শেষের দিকে বাংলাদেশের সাউন্ডটেক থেকে প্রকাশিত হয় শাহ্নাজ বুলবুলের প্রথম
 একক অডিও অ্যালবাম ‘সাজিয়ে গুছিয়ে দে’। সেই সময়ের আলোচিত অ্যালবামগুলোর মাঝে সেটি ছিল অন্যতম। এর
 কিছুদিন পর একটি মিক্সড অ্যালবামেও কণ্ঠ দেন তিনি। যার নাম ছিল ‘প্রেমিক যদি হয় কালো।
 তারপর অডিও শিল্পের অস্থিরতার জন্য অ্যালবামের প্রতি নিজেকে তেমন মনোনিবেশ করেননি বুলবুল। ১৯৮০ সালে বাংলাদেশ
 বেতার ও টেলিভিশনে শিল্পী হিসেবে তালিকাভুক্ত হন।এখন প্রবাসে দেশিয় সংস্কৃতি নিয়মিত চর্চার পাশাপাশি এর লালন
 ও পরিচর্চা করছেন একান্ত নিজস্বতায়। বুলবুল মনে করেন জীবিকা নির্বাহের জন্য স্থানচ্যুত হলেই নিজের কৃষ্টির
 পরিবর্তন হয়ে যায় না। দেশের প্রতি অগাধ ভালোবাসা তার প্রাণে। আর তাই সময় সুযোগ পেলেই
 তিনি ফিরে যান মাটির টানে, সুরের টানে। নিজের স্বপ্নকে নির্দিষ্ট সীমাবদ্ধতার মাঝে আটকে না রেখে
 দেশীয় সংস্কৃতিকে বিশ্বের কাছে তুলে ধরার প্রত্যয়ে বিভোর শাহ্নাজ বুলবুল।শাহনাজ বুলবুল বাংলাদেশের ঢাকা বিশ্ববিদ্যালয় থেকে
 ১৯৮৪ সালে ব্যাচেলর অব মিউজিক (বি.মিউজ) সম্পন্ন করেন। এই গুনী শিল্পীর জম্ম বিক্রমপুরে। প্রয়াত বাবা
 শেখ আব্দুল মজিদ ও মা সুলতানা বেগম লিলুর অনুপ্রেরণায় শৈশব থেকেই শাহ্নাজ বুলবুল সংগীতের প্রতি
 বিশেষ অনুরাগী হয়ে পড়েন। খুব ছোটবেলাতেই তিনি বুলবুল ললিতকলা একাডেমীতে শিশু কোর্সে ভর্তি হন। সেখানে
 সংগীতে ওস্তাদ হাসান আলী খান এবং উচ্চাঙ্গ সংগীতে ওস্তাদ ফজলুল হকের কাছে তালিম গ্রহণ করেন।
 পরবর্তীতে বাংলাদেশ শিল্পকলা একাডেমী থেকে সংগীতের সকল বিষয়ে উচ্চতর প্রশিক্ষণ নিয়েছেন। সেখানে ড. মৃদুলকান্তি চক্রবর্তী,
 বেদার উদ্দিন আহমেদ ও খালিদ হোসেনের কাছে তালিম গ্রহণ করেন। এছাড়াও তিনি ওস্তাদ ইয়াসিন খানের
 কাছে উচ্চাঙ্গ সংগীতে দীর্ঘদিন তালিম নিয়েছেন। মিউজিক কলেজে পড়ার সুবাদে লোকসংগীতের তালিম নেন ইন্দ্রমোহন রাজবংশীর
 কাছে। সেখানে উচ্চাঙ্গ সংগীতে তার গুরু ছিলেন নারায়ণ চন্দ্র বসাক। তাঁর এই বর্নিল শিক্ষাজীবনে প্রাপ্তিটাই
 ঘটেছে সকল ক্ষেত্রে। ১৯৮৯ সালে বুলবুল ললিতকলা একাডেমী লোকসংগীতের সিনিয়র শিক্ষক হিসেবে কর্মজীবন শুরু করেন
 তিনি। ১৯৮৯ থেকে ২০০৬ সাল পর্যন্ত  তিনি সততা ও নিষ্ঠার সঙ্গে অর্পিত দায়িত্ব পালন করেন।  প্রবাসের
 আকাশে বাংলাদেশের এমন সুরের পাখি শুদ্ধ গানের প্রচারে অহর্নিশ ডানা ঝাঁপটাবে এটা ভাবতেই কেমন যেন
 অন্যরকম ভালো লাগছে। তাঁর এই স্বপ্নের সঙ্গে আমরাও মিলেমিশে একাকার হবো এ কথা স্বীকার করতে
 আমাদের কোনো দ্বিধা নেই।তপন দেবনাথলস অ্যাঞ্জেলেস, যুক্তরাষ্ট্র
প্রবাসের গানের পাখি
প্রবাসের গানের পাখি
