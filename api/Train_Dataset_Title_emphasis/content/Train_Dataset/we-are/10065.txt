যেন একখণ্ড বাংলাদেশ
 সংযুক্ত আরব আমিরাতের দুবাইয়ে আল আয়ির সবজি ও ফলবাজার ঘিরে গড়ে উঠেছে একখণ্ড সবুজ বাংলাদেশ।
 বাংলাদেশি ফল ও বাঙালি বিক্রেতাদের প্রাণবন্ত কথাবার্তা দেখে বুঝতেই কষ্ট হয়, এটা বিদেশের মাটিতে কোনো
 সবজি বাজার, না দেশের হাট-বাজার। এখানকার ৭০ শতাংশ বিক্রেতাই বাংলাদেশি। বেশির ভাগ বাংলাদেশের সিলেট ও
 চট্টগ্রামের অধিবাসী। বাংলাদেশ থেকে আসা করলা, চিচিঙ্গা ও মিষ্টি লাউয়ের কদর সবচেয়ে বেশি। স্থানীয় থেকে
 শুরু করে ভারত, পাকিস্তান ও অন্যান্য দেশের নাগরিকেরাও এসব ক্রয় করেন। এ কথা জানালেন আয়ির
 বাজারের পুরোনো ব্যবসায়ী সিলেটের কানাইঘাট উপজেলার গড়াই গ্রামের জাহিদ হাসান। তিনি বলেন, ‘আমরা এই ব্যবসার
 সঙ্গে জড়িত ১৯৯৯ সাল থেকে। বাংলাদেশ থেকে আসা কিছু ফল অন্যান্য ফলের চেয়ে বেশি দামে
 বিক্রি হয়। একই মত পোষণ করলেন অপর এক ব্যবসায়ী ফেনীর শাহজাহান।দুবাইয়ের মূল শহর থেকে একটু
 দূরে আল আয়ির এলাকায় ২০০৪ সালের ৩ জুলাই গড়ে ওঠে এই সবজির বাজার। এর আগে
 দুবাইয়ের হামরিয়াতে এ ধরনের ছোট্ট এক বাজার ছিল। বাংলাদেশ থেকে আসা নতুন যে কেউ আয়ির
 বাজারে ঢুকে খটকায় পড়বেন। সিলেটের আঞ্চলিক ভাষায় কথা শুনে মনে হবে সিলেটের জিন্দাবাজার কিংবা চট্টগ্রামের
 আঞ্চলিক ভাষায় কথা শুনে মনে হবে স্থানটা চট্টগ্রামের কোনো বাজার। কিছুসংখ্যক পাকিস্তানি এবং ভারতের কেরালা
 প্রদেশের লোকও এই বাজারে সবজির ব্যবসা করেন। দুবাই সময় ভোর চারটা থেকে সকাল আটটা পর্যন্ত
 প্রথম শিফটে বসে মূল বাজার। আবার বিকেল চারটা থেকে রাত আটটা পর্যন্ত চলে দ্বিতীয় শিফটের
 সওদাপাতি।আরব আমিরাতের আবুধাবি, আল-আইন, শারজাহ, ফুজিরা, রাস-আল খাইমা ছাড়াও বিভিন্ন স্থান থেকে আসেন দোকানিরা। ভোরবেলা
 কেনাকাটা করে নিজের গাড়িতে ভরে চলে যান আপন ঠিকানায়। দুবাই সরকারের অনুমোদনে কেন্দ্রীয় সবজি বাজার
 হিসেবে অনুমোদিত এই সবজি বাজারের শ্রমবাজারেরও দাম অনেক। দুবাইয়ে বিভিন্ন কাজ করার জন্য বাংলাদেশ থেকে
 একজনের আসতে তাঁর মোট খরচ হয় দুই থেকে আড়াই লাখ টাকা। সেখানে আয়ির বাজারে শ্রমিক
 হিসেবে কাজ করার জন্য আসতে তিন লাখ থেকে দ্বিগুণ টাকা খরচ হয়। এত টাকা খরচ
 করে দেশ থেকে এসে কেউ কেউ কাজ না পেয়ে সমস্যায়ও পড়েন। তাঁদের রাস্তাঘাটে দিনযাপন করতে
 হয়।এ বাজারে শ্রমবাজারের যেমন দাম, তেমনি খোলা একটা দোকানের ভাড়াও অনেক। ভাড়া মাসিক ১০ হাজার
 দিরহাম। বাংলাদেশি টাকায় দুই লাখ ২০ হাজারের সমান। অন্যান্য শহর এলাকায় দোকানের ভাড়া এত বেশি
 নয়। এখানে ক্রেতাদের কোনো ভোগান্তি পোহাতে হয় না। সব দোকানের সবজি ও ফলমূল তরতাজা। আছে
 সস্তাদামে কেনার সুবিধা। যেমন: টমেটো, আলু, কপি, তরমুজসহ েঁপয়াজ, রসুন, এমনকি আপেল, কলার দামও একবারে
 হাতের নাগালে। গরমে হাঁপিয়ে ওঠা মানুষের চোখ থাকে তরমুজের দিকেই। এসব তরমুজ বেশির ভাগ আসে
 ইরান থেকে। বছরের আট মাস ইরান, বাকি চার মাস ওমান, সৌদি আরব ও ভারত থেকে
 আসে। এখানে তরমুজগুলো বিক্রি হয় মণ হিসেবে। চার কেজিতে এক মণ।লুৎফুর রহমানদুবাই, ইউএই<mukul.editor@gmail.com>
যেন একখণ্ড বাংলাদেশ
যেন একখণ্ড বাংলাদেশ
