কুয়েতপ্রবাসী বাংলাদেশি লেখক পুরস্কৃত
 প্রবাসে বাঙালি সবাই ব্যস্ততার মধ্যে প্রবাসজীবন অতিবাহিত করেন। আর এই ব্যস্ত সময়ের মধ্যে অবসর সময়
 একেকজন একেকভাবে ব্যয় করেন। প্রবাসী বাঙালিদের মধ্যেও আছেন কিছু সাহিত্যপ্রেমী; যাঁরা ওই সময়টুকু সাহিত্য ও
 সংস্কৃতিচর্চা করে সুদূর প্রবাসে বাংলার সংস্কৃতি বিভিন্ন দেশের মধ্যে ছড়িয়ে দেন। সাহিত্যপ্রেমীদের জন্য এটা এক
 প্রকার নেশা বলা যায়। শত কর্মব্যস্ততার মধ্যেও তাঁরা প্রবাসে প্রতিনিয়ত প্রকাশ করছে বিভিন্ন সাহিত্য পত্রিকা।
 প্রবাসে বাংলার সংস্কৃতি সবার মধ্যে ছড়িয়ে দিতে বিভিন্ন সময় আয়োজন করছেন সাংস্কৃতিক অনুষ্ঠান।কুয়েতে বাংলাদেশি সাহিত্যপ্রেমীদের
 কয়েকটি সাহিত্য পত্রিকা প্রকাশিত হয়ে আসছে দীর্ঘদিন থেকে। এর মধ্যে জাগরণ, পদক্ষেপ, কবিকণ্ঠ, শিখর, মৃত্তিকা,
 বিপ্লব ও অন্যদৃষ্টি উল্লেখযোগ্য। বাংলাদেশ ও ভারতের পশ্চিম বাংলার লেখকদের নিয়ে প্রকাশিত হচ্ছে মেলবন্ধন। পশ্চিম
 বাংলার কুয়েতপ্রবাসী লেখক অশোক দেবের সম্পাদনায় এটি প্রকাশিত হয়।সম্প্রতি মেলবন্ধন পত্রিকার চতুর্থ সংখ্যার মোড়ক উন্মোচন
 অনুষ্ঠিত হয়েছে। কুয়েতের সালমিয়ার একটি স্কুলের অডিটরিয়ামে পত্রিকার মোড়ক উন্মোচন করেন কুয়েতে অবস্থিত বাংলাদেশ দূতাবাসের
 রাষ্ট্রদূত সৈয়দ শাহেদ রেজা ও কুয়েতের নিযুক্ত ভারতের রাষ্ট্রদূত সতীশ চন্দ্র মেহতা। মেলবন্ধনের পক্ষ থেকে
 প্রবাসে বাংলা সাহিত্যে অবদানের জন্য কুয়েতপ্রবাসী বাংলাদেশি লেখক মো. আলী আজমকে বিশেষ সম্মাননা ক্রেস্ট প্রদান
 করা হয়। এ ছাড়া দুই বাংলার আরও বেশ কয়েকজনকে বিভিন্ন কৃতিত্বের জন্য বিশেষ সম্মাননা দেওয়া
 হয়।শেষে এক মনোজ্ঞ সাংস্কৃতিক অনুষ্ঠানের আয়োজন করা হয়। এতে দুই বাংলার শিল্পীরা মনমাতানো নাচ-গান পরিবেশন
 করেন। এ ছাড়া পশ্চিম বাংলার সমন্বিত আবৃত্তি চর্চাকেন্দ্রের আবৃত্তি শিল্পীদের পরিবেশনায় ‘আমার পরিচয়’ কবিতাটি দুই
 দেশের উপস্থিত অতিথিদের মনে বাংলার ইতিহাস নতুন করে জাগিয়ে দেয়।এই প্রতিবেদকের কাছে একান্ত সাক্ষাৎকারে মেলবন্ধন
 পত্রিকার সম্পাদক অশোক দেব বলেন, দুদেশের সাহিত্যপ্রেমী লেখকদের একত্র করার মনোভাব নিয়ে তিনি মেলবন্ধন নামে
 সাহিত্য পত্রিকা প্রকাশ করেন। প্রবাসী লেখকদের প্রতি তিনি আহ্বান করে বলেন, সবাই একত্রে একটি পত্রিকা
 প্রকাশ করলে বিভিন্ন দেশের অধিবাসীদের কাছে বাংলা সাংস্কৃতি অনেক গ্রহণযোগ্যতা অর্জন করবে বলে আশা করেন।লেখক
 মো. আলী আজম প্রতিবেদকের সঙ্গে একান্ত সাক্ষাতে তার আবেগাপ্লুত অভিমত প্রকাশ করে বলেন, তিনি আগে
 বাংলাদেশি বিভিন্ন কমিউনিটি থেকে অনেক সম্মাননা পেয়েছেন। কিন্তু এই প্রথম ভারত তথা পশ্চিম বাংলা থেকে
 প্রদত্ত সম্মাননা আগামী দিনে তাঁর সাহিত্যচর্চার অনুপ্রেরণা হিসেবে কাজ করবে।মঈন উদ্দিন সরকার, কুয়েত<kuwaitdesk@gmail.com>:
কুয়েতপ্রবাসী বাংলাদেশি লেখক পুরস্কৃত
কুয়েতপ্রবাসী বাংলাদেশি লেখক পুরস্কৃত
