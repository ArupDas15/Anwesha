এমন দেশটি কোথাও তুমি খুঁজে পাবে নাকো তুমি...
 সেপ্টেম্বরের মাঝামাঝি একদিন সন্ধ্যায় গিয়েছিলাম বাঙালি এক পারিবারিক বন্ধুর মেয়ের বিয়েতে। অনেক দিন নানা পেশাগত
 ও পারিবারিক ব্যস্ততায় কোনো সামাজিক অনুষ্ঠানে যোগ দিতে পারিনি। অনুষ্ঠানে মোটামুটি শ চারেকের মতো অতিথি।
 প্রায় সবাই বাঙালি। ইউরোপের কোনো ব্যক্তিগত সামাজিক অনুষ্ঠানে পঞ্চাশের বেশি অভ্যাগত বা অতিথি খুব বিশাল
 হোমড়া চোমড়া না হলে দেখা যায় না। অনুষ্ঠানে গিয়ে বেশিরভাগ লোককেই চিনতে পারিনি। কারণ অনেক
 দিনের গ্যাপ। আমার সুইডেনে আসা সেই আশির দশকে। এর মধ্যে অনেক বাঙালিই সুইডেনে এসেছেন। আর
 বন্ধু, বান্ধব, পরিচিতদের বাচ্চারা যারা ছোট ছিল এরা সবাই এখন ২৫-৩০ এর কোঠায়। যাহোক. অনেক
 পুরাতন বন্ধুদের সঙ্গে দেখা হওয়াতে মনটা বেশ ফুরফুরে হয়ে গেল। বাড়ি ফিরতে ফিরতে তাই রাত
 দেড়টা বেজে গেল। কি করে যে এই সাত ঘণ্টা সময় হু হু করে কেটে গেল
 টেরই পাইনি। অনেক স্মৃতি রোমন্থন হলো। সেই উপসালা বিশ্ববিদ্যালয়ে এক সঙ্গে পড়াকালীন সময়ের অনেক কথা।
 বেশ নস্টালজিক হয়ে গিয়েছিলাম।অনেক বছর পর বন্ধু বুলবুলের সঙ্গে দেখা হলো সস্ত্রীক। বয়সের ভারাক্রান্ততার ছাপ
 একটু স্বাভাবিকের চেয়ে বেশিই ওদের দুজনের চোখে মুখে। সুইডেনে আসার পর থেকেই বুলবুল, পপি, রাব্বানী
 আর আমি খুব ঘনিষ্ঠ বন্ধু ছিলাম। এখন চারজন পেশাগত ও ভৌগলিক অবস্থানের ভিন্নতার কারণেই আউট
 অফ সাইট, আউট অফ মাইন্ডের পর্যায়ে। বুলবুল ছাত্রজীবনে বাংলাদেশের প্রথম পর্যায়ের একজন গোলকিপার—সে সময়কার ঢাকার
 রহমতগঞ্জের নিয়মিত খেলোয়াড় ছিলেন আর জাহাঙ্গীনগর বিশ্ববিদ্যালয়ের ছাত্রসংসদের ক্রীড়া সম্পাদকও ছিলেন। যাহোক, বুলবুলের ও রত্মাভাবীর
 চেহারা দেখে বেশ অনুসন্ধিৎসু হয়েই জিজ্ঞেস করলাম কেমন আছেন? অনেক বার ভালো আছি বলে কাটানোর
 চেষ্টা করেও যখন আমার উপর্যুপরি একই প্রশ্নের সম্মুখীন হতে হলো, হঠাৎ আমাকে জিজ্ঞেস করল দাদা
 আপনার হুইলচেয়ার কোথায় রেখেছেন। আমার স্ত্রী বুলবুলকে বলল কোথাও হুইলচেয়ারটি রেখে এসেছে। কিছুক্ষণের মধ্যেই বুলবুল
 উধাও হয়ে গিয়ে আমার হুইলচেয়ার নিয়ে এসে উপস্থিত। আমাকে সাহায্য করল হুইলচেয়ারে স্থানান্তরিত হতে। এরপর
 সোজা বিয়ের জন্য ভাড়া করা অডিটরিয়মের বাইরে এক কোণায় নিয়ে গিয়ে একটি সিগারেট ধরালো। এরপর
 যা শুনলাম বর্ণনা তাতে আমার চোখের জল ধরে রাখা কঠিন হয়ে গেল।বুলবুল নিজে একজন কমপিউটার
 বিশেষজ্ঞ। ভাবী শিক্ষকতা করেন স্টকহমের একটি স্কুলে। ওদের উপার্জনও দুজনের, তাই ভালো। দু’সন্তান ওদের। অর্থনৈতিক
 ভাবে বেশ স্থিতিশীল ছিমছাম ওদের দিনকাটে। রত্মাভাবীর ছোটভাই বাংলাদেশের নাট্যজগতের একজন বিরাট ব্যক্তিত্ব। উনি বিয়েও
 করেছেন দেশের আরেক নাট্যব্যক্তিত্ব পরিবারে। রত্নাভাবীর বাবা চাকরি করতেন সেনাবাহিনীর হেলথ সার্ভিসে ডাক্তার হিসেবে। দুভাই,
 তিন বোন। মুক্তিযুদ্ধের সময় রত্নাভাবীর বাবা পাকিস্তানে আটকা পড়েন। জীবনের উপার্জনের বিরাট অংশই খুইয়ে এসেছেন
 পাকিস্তানে আটক থাকাকালে। দেশে আসার পর হঠাৎ করেই রত্মা ভাবীর বাবা মারা যান। রত্নাভাবীর একটি
 বোন তখন ছোট। পিতৃহীন পরিবারে কষ্টেই দিন চলে তাদের। একে একে বড় বোন আর রত্না
 ভাবীর বিয়ে হলো। বুলবুলের সঙ্গে রত্মাভাবীর বিয়ে প্রেম করেই—জাহাঙ্গীর নগর বিশ্ববিদ্যালয়ে পড়ার সূত্রে। বিয়ের পড়
 দুবোনই সাহায্যের হাত বাড়ালেন ছোট ভাইবোনদের মানুষ করার সংগ্রামে। নিজেরা তখন ছাত্র সুইডেনে—তার পরেও যতটুকু
 পেরেছেন করেছেন সাহায্য নিজের ভাইবোনদের। ছোট ভাইটি ইন্টারমিডিয়েট পাশ করে বুয়েটে ভর্তি হলো। ছোট ভাই
 ধীরে ধীরে দেশের টিভি নাট্যজগতে নিজেকে স্থান করে নেয় বুয়েটে পড়াকালেই। বুলবুলের অনুমতি নিয়ে রত্নাভাবী
 নিয়মিত টাকা পাঠান সুইডেন থেকে ভাইবোনদের মানুষ করার জন্য। ছোট ভাই এর মধ্যেই দেশের নাট্যজগতের
 একজন নামকরা ব্যক্তিত্ব হয়ে উঠেছেন। পড়াশোনা শেষ করে স্থপতি হয়েছেন। রত্নাভাবী বুক ফুলিয়ে বলেন তার
 ছোট ভাইয়ের সাফল্যে কথা। যে কোনো লোকই করতো এমনটি হলে, তাই স্বাভাবিক। এর মধ্যে ব্যাচেলর
 থাকা অবস্থায় বুলবুলের সেই সেলিব্রিটি শ্যালক বাংলাদেশ থেকে সুইডেনে ওদের অতিথি হয়ে বেড়িয়ে যান। তারপর
 বিয়ে করেন বুলবুলের সেই সেলিব্রিটি শ্যালক দেশের নাট্যজগতের আরেক সেলিব্রিটিকে। শ্যালকের শ্বশুরও বিরাট নাট্যব্যক্তিত্ব বাংলাদেশে।
 বাংলাদেশের সেই সেলিব্রিটি শ্যালক আর বুলবুলের সম্পর্ক আর অন্য দশজন স্বাভাবিক শালা-দুলাভাইয়েরই মতো। খুব স্নেহ
 করেন শ্যালককে।এর মধ্যেই বুলবুলের ওই শ্যালক আর তার বোন রত্না এবং তাঁকে প্রস্তাব দিলেন বাংলাদেশে
 যৌথভাবে ব্যবসা করার। বুলবুল তার চাকরি সূত্রে বিভিন্ন সেমিনারে বিভিন্ন রিসোর্টে যায়। তার মাথায় ধারণা
 এল বাংলাদেশের বর্তমান বর্ধিষ্ণু অর্থনীতিতে ছোটখাট সেমিনার চলচিত্রায়ন বা কোম্পানি ফিস্ট করার জন্য যদি ঢাকার
 অদূরে বেশ জায়গা নিয়ে একটা নিটোল প্রাকৃতিক পরিবেশে রিসোর্ট খোলা যায় তাহলে ব্যবসা মন্দ হবে
 না। সম্ভব্যতা যাচাই করে জমি কেনা শুরু হলো কোম্পানি গঠন করে। কোম্পানির হর্তাকর্তা রত্নাভবীর ভাই
 আর তার স্ত্রী। বুলবুল আর রত্নাভাবী প্রথম ফান্ডিং করলেন নিজেদের জমানো টাকা থেকে। তারপর তাদের
 স্টকহমের বাড়িটা বিক্রি করে সে টাকাটাও পাঠিয়ে দিলেন। টাকার যোগান দিতে বুলবুল হাত দিল তাঁর
 উত্তরাধিকার সূত্রে পাওয়া টাঙ্গাইলের বাড়িতেও। ওখান থেকে তো দিলিনই, আরো টাকার যোগান দিলেন ধার দেনা
 করে। ঢাকার অদূরে রিসোর্টের নক্ষত্রটিকে এবার স্বপ্ন থেকে বাস্তবে পাওয়ার আশা ছুই ছুই করছে ওদের।
 পরিকল্পনা করে ফেললেন—আর কটা দিন। তারপর চাকরি ছেড়ে বাংলাদেশে রিসোর্টের কর্মকান্ডের যোগ দেবেন। ঠিক এমন
 সময়ে বুলবুল-রত্নার মাথায় অসম্ভবের বাজ ভেঙ্গে পড়ল। বুঝতে পারলেন অবলীল বিশ্বাসে ওনারা বিরাট ভুল করে
 ফেলেছেন। সেই সেলিব্রিটি শ্যালক আর শালাবউ তাদের প্রতারণা করে প্রায় বিশ কোটির ওপর বাংলাদেশি টাকা
 হাতিয়ে নিয়েছেন। অবশেষে রত্নাভাবী বাধ্য হয়েছেন তার ছোট ভাই ও ছোট ভাইয়ের স্ত্রীর নামে দেওয়ানী
 মামলা করতে। বাংলাদেশের দেওয়ানী মামলা, তারপর বাদি নিয়মিত দেশে থাকেন না—দিনের পর দিন ঝুলে থাকবে
 বিচারের অপেক্ষায় এটাই স্বাভাবিক। দিনের পর দিন শুধু ডেট পড়বে। বিবাদী প্রভাবশালী সেলিব্রিটি, সুতরাং যত
 আইনের খন্ডনই এই সনামধন্যরা করুন না কেনো প্রবাসী বুলবুল-রত্নাভাবীর ভাগ্যে কোনোদিন তাঁদের সৎ উপার্জনের টাকাগুলো
 ফেরৎ পাওয়া আদৌ হবে কিনা আল্লাই মালুম।আমার জানা মতে শুধু বুলবুল-রত্নাভাবীই নন, আরো অনেক প্রবাসীই
 দেশে আত্মীয়-স্বজন, বন্ধুবন্ধবকে টাকা দিয়ে প্রতারিত হয়ে সর্বশান্ত হয়েছেন। আমি নিজেও এরকম ছোটখাট প্রতারণার শিকার
 হয়েছি বেশ কয়েকবার। তবে আমার ভাগ্য ভালো যে কখনোই বুলবুল-রত্নাভাবীর মতো কোটি টাকা পর্যায়ে মার
 খেতে হয়নি। সর্বশেষ প্রতারণা যা আমার প্রতি হয়েছে তা বলছি এখানে। আমার ছোট বেলার এক
 ঘনিষ্ঠ বন্ধু হঠাৎ বছরখানেক আগে অনেক ভোরে টেলিফোন করে আমাদের ঘুম ভাঙ্গায়। আধা কান্নাসিক্ত গলায়
 জানাল তার স্ত্রী খুব অসুস্থ—হাপাতালে ভর্তি, তাড়াতাড়ি লাখ খানেক টাকার ব্যবস্থা করতে না পারলে তাকে
 বাঁচানো যাবে না। বন্ধুটি ব্যবসার সঙ্গে জড়িত। তার টাকা ওই মুহূর্তে সব আটকা পড়ে আছে।
 আমার কাছে আকুতি করে জানালো মাসখানেকের জন্য তাকে এক লাখ টাকা ধার দিতে হবে তা
 নাহলে তার স্ত্রীকে কিছুতেই বাঁচানো সম্ভব হবে না। আমি ও আমার স্ত্রী অনেকক্ষণ তাকে টেলিফোনে
 সান্ত্বনা দিয়ে বোঝালাম কোনো চিন্তা না করতে। আমরা কিছুক্ষণের মধ্যেই টাকাটা ট্রান্সফার করে পাঠিয়ে দিচ্ছি—দুপুরের
 মধ্যেই পৌঁছে যাবে তার কাছে। করলামও তাই। দুপুরের পর আবার টেলিফোন করে নিশ্চিত হলাম টাকার
 প্রাপ্তি সংবাদ। মাস খানেক প্রায়ই যোগাযোগ করে বন্ধুপত্মীর খবর খবর নিই। মাস খানেক পর থেকে
 ওর সেই টেলিফোন নম্বরটিতে শুধু রিং হয় কিন্তু কেউ রিসিভ করে না। আরেক বন্ধুকে টেলিফোন
 করে জানালাম ঘটনাটা। ও আমার সেই বন্ধুর বাড়িতে গিয়ে খোঁজ নিল। বন্ধুকে বাড়িতে না পেয়ে
 তার স্ত্রীকে জিজ্ঞেস করল ওনার অসুখের কথা। তাতে তার মাথায় আকাশ ভেঙ্গে পড়ার অবস্থা হলো।
 অর্থাৎ কিছুই হয়নি ওনার। আমার প্রেরিত বন্ধুটি ঘটনার পুঙ্খনাপুঙ্খ ওই বন্ধুর স্ত্রীকে জানিয়ে দিলেন। এরপর
 আর টেলিফোনে তাকে আমি পাই না। বুঝি ইচ্ছে করেই আর টেলিফোন ধরবে না ও। বুলবুল,
 রত্নাভাবী ও আমার মতো এরকম হূদয়বান অনেক প্রবাসী প্রতিনিয়ত প্রতারিত হচ্ছি আমাদের দেশের কাছাকাছির আত্মীয়স্বজন,
 বন্ধু বান্ধবদের হাতে। আমার এ লেখাটির লক্ষ্য যদি ভবিষ্যতে আমাদের একজন বাংলাদেশি প্রবাসীদেরকেও তাদের দেশের
 কাছাকাছির লোকজনদের মাধ্যমে প্রতারিত হওয়া থেকে সাবধান করতে পারি। আপনাদের সবার সৎ ও রক্তভাঙ্গা শ্রমে
 কামানো পয়সা যেন কোনোভাবেই দেমের নামী-অনামি চতুর, লোভী, ফটকবাজদের পেটে না যেতে পারে তার জন্য
 শুভকামনা রইল।প্রবীর পালউপসালা, সুইডেন<klarbarsgatan87@gmail.com>
এমন দেশটি কোথাও তুমি খুঁজে পাবে নাকো তুমি...
এমন দেশটি কোথাও তুমি খুঁজে পাবে নাকো তুমি...
