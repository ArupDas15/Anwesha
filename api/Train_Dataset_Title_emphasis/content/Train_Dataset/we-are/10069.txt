আইভরি কোস্টে একাত্তরের স্মৃতি
 ‘মোদের আঁধার রাতে বাধার পথে/যাত্রা নাংগা পায়, আমরা শক্ত মাটি রক্তে রাঙাই/বিষম চলার ঘায়’। বাংলাদেশ
 পুলিশের চির উন্নত শিরের ঐতিহ্যবাহী শৌর্য-বীর্যের ধারক ও বাহক আমাদের মহান মুক্তিযুদ্ধ। ১৯৭১ সালে জাতির
 ক্রান্তিকালে এই বাহিনীর ভূমিকা আমাদের অবয়বকে করেছে সমুজ্জ্বল, স্বমহিমায় দীপ্তমান। জাতিসংঘ শান্তিরক্ষী মিশনে থাকার কারণে
 এই বাহিনীর কিছু সদস্যের এ বছর স্বাধীনতা দিবস কেটেছে আইভরি কোস্টের ইয়ামুসুক্রতে। ২৬ মার্চ তাঁরা
 প্রতীকী স্মৃতিসৌধে পুষ্পার্ঘ্য অর্পণের মাধ্যমে শ্রদ্ধাঞ্জলি ও সালাম জ্ঞাপনের মাধ্যমে দিনটি শুরু করেন। এরপর ব্যানেফপিও-২-এর
 আয়োজনে স্বাধীনতা দিবসের এক উন্মুক্ত আলোচনা সভা অনুষ্ঠিত হয়। এতে সভাপতিত্ব করেন কমান্ডার পুলিশ সুপার
 মো. শফিকুল ইসলাম।ব্যতিক্রমী এই আলোচনা সভায় সবাই যাঁর যাঁর মুক্তিযুদ্ধ উপলব্ধি এবং মুক্তিযোদ্ধার সন্তান হিসেবে
 তাঁদের বাবাদের কৃতিত্ব তুলে ধরেন। এএসআই খোরশেদের বাবা কনস্টেবল মোহাম্মদ আলী ২৫ মার্চের কালরাতে রাজারবাগ
 পুলিশ লাইনে প্রথম প্রতিরোধকারীদের একজন। দেশের জন্য জীবন দান করেছেন। তিনি শহীদ হওয়ার সময় এএসআই
 খোরশেদের বয়স ছিল মাত্র এক মাস। খোরশেদ কান্নাবিজড়িত কণ্ঠে বাবাহীন সারাটা জীবনের কথা বলেন। তাঁর
 জীবনে বাবার কোনো স্মৃতি নেই। তাঁরা ছিলেন কয়েকজন ভাইবোন। বাবাহীন জীবনে তাঁদের জীবনযুদ্ধের লড়াইয়ের বর্ণনা
 তিনি দেন। তাঁর বর্ণনা আমাদের সবাইকে ভীষণ নাড়া দেয়।এরপর আলোচনা করেন সিনিয়র এএসপি মেসবাহ। তিনি
 একাত্তরে স্কুলে পড়তেন। তাঁর বাবা নোয়াখালী জেলার সুধারাম থানার ওসি ছিলেন। মেসবাহ মুক্তিযুদ্ধে তাঁর প্রত্যক্ষ
 করা একটি ঘটনা বর্ণনা করেন, যা আমাদের দেশপ্রেমকে উজ্জীবিত করে। ঘটনাটি ছিল সুধারাম বাজারে। সেখানে
 তিনি গিয়েছিলেন রুটি কিনতে। তখন তিনি দেখেন, একটি ট্রাকে তিনজনকে চোখ বেঁধে ওঠানো হয়েছে। তাঁদের
 মধ্যে একজনের বয়স ছিল ২০ থেকে ২১ বছর। তাঁকে বারবার পাকিস্তান বলতে বলা হলেও তিনি
 বন্দুকের নলের সামনেও নিঃশঙ্কচিত্তে বলেছেন ‘জয় বাংলা’। সঙ্গে সঙ্গে ঘাতকের বুলেটে ঝাঁঝরা হয়ে যায় সেই
 দেশপ্রেমিকের বুক।ডা. হুমায়ুন কবির একাত্তরে ষষ্ঠ শ্রেণীর ছাত্র ছিলেন। তাঁর বাড়ি রাজশাহীর গোদাগাড়ি। প্রতিরোধ যুদ্ধের
 সময় তাঁদের বাড়ির আঙিনায় মুক্তিযোদ্ধারা অস্ত্র রেখেছিলেন। এসআই জোবায়ের কান্নাজড়িত কণ্ঠে জানান, রাজাকার-আলবদর বাহিনীর কারণে
 তাঁর কয়েকজন নিকটাত্মীয় শহীদ হন মহান মুক্তিযুদ্ধে।অতিরিক্ত পুলিশ সুপার সাইদুল ইসলামের (পিপিএম) উপস্থাপনায় অত্যন্ত প্রাণবন্ত
 ও উপভোগ্য হয় এই আলোচনা সভা। আরও বক্তব্য দেন অতিরিক্ত পুলিশ সুপার খান মুহাম্মদ আবু
 নাসের ও দেওয়ান লালন আহমেদ প্রমুখ। মুক্তিযুদ্ধে পুলিশ বাহিনীর কৃতিত্ব এবং তা সবাইকে ধারণ ও
 লালন করার আহ্বান জানিয়ে খান মুহাম্মদ আবু নাসের বলেন, ‘মহান মুক্তিযুদ্ধ আমাদের প্রেরণা ও দেশপ্রেমের
 অভিনব যোজনা। আমাদের নতুন প্রজন্মের অবশ্যই জানা উচিত যে আমাদের অগ্রজনেরা এই দেশ মাতৃকার তরে
 কী বিশাল ত্যাগ-তিতিক্ষা আর দুঃখ-দুর্দশা-বঞ্চনাকে সঙ্গে করে দেশের জন্য নির্দ্ধিধায় দান করেছেন তাঁদের মূল্যবান জীবন।
 তাঁদের পরিবারের হতাশা, দরিদ্রতা, জীবনযুদ্ধে টিকে থাকা আমাদের উজ্জীবিত করেছে দেশপ্রেমে। এটা আমাদের স্বাধীনতা সার্বভৌমত্বকে
 শক্ত ভিত এনে দিয়েছে। পুলিশ বাহিনীর একজন সদস্য হিসেবে গর্বিত হই এই ভেবে যে আমরাই
 প্রথম রাজারবাগে সশস্ত্র প্রতিরোধ করেছিলাম। সেদিন আমাদের অগ্রজনেরা ঘাতকের বুলেট বুকে নিয়েছিলেন দেশমাতৃকার তরে। এর
 চেয়ে মহান আর কিছুই হতে পারে না।’দেওয়ান লালন আহমেদডেপুটি কমান্ডার (অতিরিক্ত পুলিশ সুপার)ব্যানেফপিও-২, রোটেশন-৬ইয়ামুসুক্র, আইভরি
 কোস্ট।
আইভরি কোস্টে একাত্তরের স্মৃতি
আইভরি কোস্টে একাত্তরের স্মৃতি
