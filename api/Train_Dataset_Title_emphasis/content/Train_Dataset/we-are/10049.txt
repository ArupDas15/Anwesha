লস অ্যাঞ্জেলসে বিনা মূল্যে স্বাস্থ্যসেবা
 বাংলাদেশ ইউনিটি ফেডারেশন অব লস অ্যাঞ্জেলসের উদ্যোগে প্রবাসী বাংলাদেশিদের জন্য ৩ নভেম্বর দ্বিতীয়বারের মতো আয়োজন
 করা হয় বিনা মূল্যে স্বাস্থ্যসেবা। লস অ্যাঞ্জেলসের বাংলাদেশি অধ্যুষিত এলাকা শ্যাটো রিক্রিয়েশন সেন্টারে বিপুলসংখ্যক বাংলাদেশি
 বিনা মূল্যে স্বাস্থ্যসেবা গ্রহণ করেন। তাঁদের সবাইকে বিনা মূল্যে ফ্লু ভ্যাকসিন (একটি ফ্লু ভ্যাকসিনের দাম
 ২৫ ইউএস ডলার) দেওয়া হয়। এ ছাড়া রক্তচাপ, কোলেস্টেরল, ডায়াবেটিক, এমন কি ইসিজি পরীক্ষা করা
 হয়। এর ফলাফলও সেবাগ্রহণকারীদের সঙ্গে সঙ্গে জানানো হয়। লস অ্যাঞ্জেলসপ্রবাসী বিশেষ করে বাংলাদেশি, যাঁরা বৈধ
 কাগজপত্রের অভাবে চিকিত্সাসুবিধা নিতে পারেন না। আবার অনেকে আলস্যবশত ডাক্তারের কাছে যান না। তাঁরাই এ
 সুবিধা বেশি গ্রহণ করেন। সকাল ১০টা থেকে বিকেল চারটা পর্যন্ত এই স্বাস্থ্যসেবা সবার জন্য উন্মুক্ত
 থাকে। বাংলাদেশ ইউনিটি ফেডারেশনের এই উদ্যোগ স্থানীয় বাংলাদেশ কমিউনিটিতে ব্যাপক প্রশংসা পেয়েছে। বিনা মূল্যে স্বাস্থ্যসেবা
 আয়োজনে যাঁরা সহযোগিতা করেন, তাঁরা হলেন দন্ত চিকিত্সক ও সমাজসেবক ডা. আবুল হাসেম, বাফলার বর্তমান
 সভাপতি সিপার চৌধুরী, আঞ্জুমান আরা শিউলি, রায়হান, লায়েক, ফারুক হাওলাদার, আমজাদ হোসেন, দেলওয়ার চৌধুরী, আনিসুর
 রহমান, জসিম আশ্রাফী আহমেদ, মেজর (অব.) আবদুল হামিদ প্রমুখ।তপন দেবনাথলস অ্যাঞ্জেলস, যুক্তরাষ্ট্রলস অ্যাঞ্জেলসে বিনা মূল্যে স্বাস্থ্যসেবা
লস অ্যাঞ্জেলসে বিনা মূল্যে স্বাস্থ্যসেবা
