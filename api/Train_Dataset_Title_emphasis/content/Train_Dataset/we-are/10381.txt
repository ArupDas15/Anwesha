মাটির টানে ফিরে আসছি দেশে
 ইঞ্জিনিয়ারিং পাস করার পর আমার চোখে নানা স্বপ্ন। পাস করার এক বছর না পেরোতেই দেশের
 বাইরে যাওয়ার ব্যবস্থা প্রায় করে ফেললাম। ততদিন অবশ্য বসেছিলাম না। একটি কোম্পানিতে থ্রিজি প্রজেক্টে কাজ
 করতাম। অনেক চিন্তাভাবনা করে কানাডাই আমার কাছে বেটার অপশন মনে হলো। সেখানে সেটেল হতে চাইলে
 ভালো সুযোগ আছে। শেষমেশ কোম্পানি থেকে স্টাডি লিভ নিয়ে কানাডার সেন্ট জনস শহরে পাড়ি জমালাম।
 আমার পড়ার বিষয়টাও বেশ ভালো। বাংলাদেশ তো বটেই, দেশের বাইরেও এই সাবজেক্ট খুব কম আছে।
 কিন্তু চাকরির বাজার বেশ ভালো।সেফটি অ্যান্ড রিস্ক ইঞ্জিনিয়ারিং। দেশের বাইরেরও চাকরি অনেক পাওয়া যায়। এককথায়
 উড়তে উড়তে চলে গেলাম। আন্তর্জাতিক ফ্লাইটে প্রথমবার। তাও যেখানে ট্রানজিটের অভাব নেই। যাত্রাপথে একবার ভাবলাম,
 প্রাণ নিয়ে পৌঁছাতে পারলেই ঢের। যতই বাংলাদেশ থেকে দূরে যেতে শুরু করলাম, ততই নিজেকে এলিয়েন
 মনে হচ্ছিল। দোষ অবশ্য কারও না। চারদিকের কারও চেহারা-কথা-চলাচল কিছুই আমার মতো নয়। তাহলে আমি
 এলিয়েন ছাড়া আর কি! অনেক চিন্তাভাবনার মধ্যে কোনোভাবে শহরটায় গিয়ে পৌঁছালাম রাতের দিকে। দেখি, বিমানবন্দরে
 বিশ্ববিদ্যালয়ের প্রতিনিধি এসে উপস্থিত। বিমানবন্দর থেকে বের হতেই এমন এক বাতাস এল, পুরো প্রাণ যেন
 শান্তিতে ভরে গেল। তবে, তখন শান্তির কারণ বুঝতে পারছিলাম না। পরে অবশ্য দিনের বেলায় বুঝতে
 পেরেছিলাম, এমন প্রশান্তির কারণ!ঢাকা শহরে আমরা মোটামুটি অভ্যস্ত লোকাল বাস আর পথচারী ধাক্কাধাক্কি করে চলতে।
 কেউ পথ চলছে, বাস এসে একটা ধাক্কা দিয়ে দিল। আবার দুটি বাসের মাঝে একটু জায়গা
 আছে, সেখান দিয়ে অন্য একটা বাস ঢুকবে, না পথচারী ঢুকবে, তা নিয়ে প্রতিযোগিতা। ঢাকার জীবনে
 এসব একদম স্বাভাবিক ছিল। কিন্তু সেন্ট জনস শহরে এসে একি দেখলাম? পথচারী রাস্তা পার হতে
 থাকলে সব গাড়ি দাঁড়িয়ে থাকে। দাঁড়িয়ে থাকে ভালো কথা। তাও আবার অনেক দূরে। এটা কীভাবে
 সম্ভব! তা ভাবতে ভাবতে প্রথম দিন পার হয়ে গেল। আবার কোনো রাস্তায় সবুজবাতি জ্বলে থাকলে,
 একটা গাড়ি না থাকলেও কোনো মানুষ রাস্তা পার হচ্ছে না। একি? ঢাকায় তো সম্ভব হলে
 মানুষ চলন্ত ট্রাক হাত দিয়ে থামিয়ে রাস্তা পার হয়। কানাডার রাস্তা আসলেই আমাকে অনেক ভাবিয়েছে।
 দ্বিতীয় সমস্যা, দরাজার লক। এখানে মানুষ দরজায় লক লাগানোর ব্যাপারে পুরো উদাসীন। যখন-তখন দরজা খোলা
 রেখেই বের হরে পড়ছে। ভাবতেও ভালো লাগে, এখানের মানুষের মাথায় চুরি হওয়ার ধারণাই নেই।বিশ্ববিদ্যালয়ে গিয়েও
 আসলে শান্তি পেলাম না। বাংলাদেশে আমরা যখন লিফটে চড়ি, মোটামুটি অভ্যাস হয়ে গেছে, কার আগে
 কে লিফটে উঠতে পারি, এমন প্রতিযোগিতা করতে। আর আমার বিশ্ববিদ্যালয়ের লিফটিতে এমন কিছুই দেখলাম না।
 সবার আগে আমি উঠে গেলাম, কী ব্যাপার, কেমনে সম্ভব হলো? আসলে সবাই একে অন্যকে সুযোগ
 করে দিচ্ছে আগে যাওয়ার জন্য।আমার মনে আছে, আমার জন্মস্থানে যে সময় প্রথম একটা চেইন শপ
 হলো, এর এক মাসের মাঝে সেটা বন্ধ হয়ে গেল। কারণ, সেলস পারসন না থাকায় সেখানের
 দুষ্টু বালকেরা যা কিনত, তার চেয়ে বেশি জিনিস পকেটে ভরে বাড়ি নিয়ে যেত। আর কানাডায়
 কোনো দোকানে সেলস পারসন নেই। শুধু ক্যাশে মানুষ আছে। ভাবলাম আর হাসলাম, এ দেশের মানুষ
 কত ভালো। এভাবে অবাক হতে হতেই অনেক দিন কেটে গেল। অবশ্য যাঁর কথা মনে না
 করলেই নয়, তিনি আমার বোন। কারণ, উচ্চতর শিক্ষায় বিদেশে যেতে তিনি আমাকে অনেক সাহায্য করেছেন।
 আমার বোন অবশ্য এখন তাঁর ডার্লিংয়ের (মুসলিম রীতি অনুযায়ী স্বামী) হাত ধরে আমার শহর ছেড়ে
 টরন্টোতে বসবাস শুরু করেছেন। ব্যাপারটা আমার মনে কিছুটা হলেও চোট দিয়েছে। ভালো একটা সাবজেক্টে, ভালো
 একটা বিশ্ববিদ্যালয় থেকে পড়া অর্থাৎ বাইরেই ভালো একটা জব। কিন্তু এসব কিছুর মায়া ছেড়ে মাটির
 টানে এখন দেশে ফেরার কথা চিন্তা করছি। কয়েক দিনের মধ্যেই ফিরে যাব দেশে। সৃষ্টিকর্তা যতটুকু
 মেধা দিয়েছেন, দেশের কাজেই লাগাই না, মন্দ কি?তাওহীদ হাসানসেন্ট জনস, কানাডা<info@tawheedhasan.com
মাটির টানে ফিরে আসছি দেশে
মাটির টানে ফিরে আসছি দেশে
