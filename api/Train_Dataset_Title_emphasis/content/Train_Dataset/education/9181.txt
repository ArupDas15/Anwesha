সমুদ্রে শিক্ষা
 নীল সাগরে শুধু ভ্রমণ নয়, জাহাজের কান্ডারি হয়ে আপনিও ঘুরতে পারেন দেশ-বিদেশের বড় বড় সমুদ্রবন্দরে।
 সেই সম্ভাবনা তৈরি করে দিচ্ছে বাংলাদেশ মেরিন একাডেমিসহ বিভিন্ন সরকারি-বেসরকারি প্রতিষ্ঠান। এসব প্রতিষ্ঠানে নটিক্যাল সায়েন্স
 ও মেরিন ইঞ্জিনিয়ারিং—এই দুটি বিষয়ে পড়ার সুযোগ রয়েছে। সমুদ্রবন্দর ব্যবস্থাপনা, সমুদ্রবিষয়ক জ্ঞান, জাহাজ নির্মাণ ও
 এর রক্ষণাবেক্ষণ বিষয়ে পাঠ দেওয়া হয়ে থাকে প্রকৌশলের এই সব বিষয়ে।বাংলাদেশ মেরিন একাডেমিতিন বছর মেয়াদি
 নটিক্যাল সায়েন্স ও মেরিন ইঞ্জিনিয়ারিংয়ের ওপর স্নাতক ডিগ্রি সম্পন্ন করা যাবে বাংলাদেশ মেরিন একাডেমি থেকে।
 নটিক্যাল সায়েন্স ও মেরিন ইঞ্জিনিয়ারিংয়ে ভর্তি হতে হলে শিক্ষার্থীকে বিজ্ঞান বিভাগ থেকে মাধ্যমিক ও উচ্চমাধ্যমিক
 সম্পন্ন করতে হবে। মাধ্যমিক ও উচ্চমাধ্যমিক দুই পরীক্ষাতেই জিপিএ থাকতে হবে ন্যূনতম ৩.৫। এ ছাড়া
 গণিত ও পদার্থবিজ্ঞানে আলাদা করে ৩.৫ গ্রেড পয়েন্ট এবং ইংরেজিতে ৩ গ্রেড পয়েন্ট থাকতে হবে।
 উচ্চতা: ছেলেদের জন্য কমপক্ষে পাঁচ ফুট চার ইঞ্চি এবং মেয়েদের জন্য কমপক্ষে পাঁচ ফুট দুই
 ইঞ্চি। অন্যদিকে এ-লেভেলসম্পন্ন শিক্ষার্থীকে গণিত, পদার্থবিজ্ঞান, রসায়নবিজ্ঞান, ইংরেজিসহ পাঁচটি বিষয়ে ন্যূনতম সি গ্রেড থাকতে হবে।
 এই কোর্সের জন্য শিক্ষার্থীর খরচ হবে চার লাখ ১০ হাজার টাকা। যোগাযোগ: www.macademy.gov.bd এবং ০৩১-২৫১৪১৫১
 নম্বরে। শাহ মেরিন অ্যান্ড বিজনেস একাডেমিনটিক্যাল সায়েন্স ও মেরিন ইঞ্জিনিয়ারিংয়ে ভর্তি হতে হলে শিক্ষার্থীকে বিজ্ঞান বিভাগ
 থেকে মাধ্যমিক ও উচ্চমাধ্যমিক সম্পন্ন করতে হবে। জিপিএ থাকতে হবে ৩.৫। এ ছাড়া গণিত ও
 পদার্থবিজ্ঞানে ৬০ শতাংশ নম্বর থাকতে হবে। এ-লেভেলসম্পন্ন শিক্ষার্থীর ক্ষেত্রেও একই শর্ত অর্থাৎ ও-লেভেল এবং এ-লেভেল
 জিপিএ-২.৫। গণিত ও পদার্থবিজ্ঞানে ২.৫ গ্রেড পয়েন্ট থাকতে হবে। শারীরিক যোগ্যতা বাংলাদেশ মেরিন একাডেমির অনুরূপ।
 উচ্চতা: ছেলেদের জন্য কমপক্ষে পাঁচ ফুট চার ইঞ্চি এবং মেয়েদের জন্য কমপক্ষে পাঁচ ফুট দুই
 ইঞ্চি।মেরিন ইঞ্জিনিয়ারিংয়ের অথবা নটিক্যাল সায়েন্স— যে কোনো একটি বিষয়ে পড়তে খরচ হবে ৬ লাখ ২৫
 হাজার টাকা। যোগাযোগ: www.shahmbi.com এবং ০১৯২৬৬৯৮৫৫৭ নম্বরে।বাংলাদেশের শিক্ষা শেষে হাতে-কলমে প্রশিক্ষণের জন্য প্রত্যেক শিক্ষার্থীকে অবশ্যই
 যুক্তরাজ্যে এক বছরের উচ্চতর প্রশিক্ষণ গ্রহণ করতে হবে।বিশেষ যোগ্যতা: মেরিনবিষয়ক যেকোনো শিক্ষা লাভের জন্য শিক্ষার্থীকে
 অবশ্যই সাঁতার জানতে হবে।
সমুদ্রে শিক্ষা
সমুদ্রে শিক্ষা
