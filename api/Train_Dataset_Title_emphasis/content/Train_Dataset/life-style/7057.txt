বাড়ির ছোট মেয়েটির রান্নাবান্না
 নিয়মিত রান্না করেন না অভিনয়শিল্পী সুমাইয়া শিমু। তাই বলে তিনি রাঁধতে পারেন না—এটাও কেউ বলতে
 পারবেন না। মা ও বড় বোন ভালো রান্না করেন। তাঁদের দেখেই রান্না শিখেছেন বাড়ির ছোট
 মেয়ে শিমু। এবার ঈদের দিন রান্না করবেন না সুমাইয়া শিমু। কারণ, ঈদের রান্না করে রাখবেন
 এর আগের দিনই। ঈদের দিন শুধুই খাওয়ার পালা। সারা দিন তিনি বাইরে তেমন বের হন
 না। বাড়িতেই জমিয়ে আড্ডা বসান।নকশার জন্য ঈদের বিশেষ রান্না করতে করতে হেঁসেলে দাঁড়িয়েই জানালেন, ‘আমার
 প্রিয় খাবারের মধ্যে আছে ট্রায়ফল। ঈদের দিন ছাড়াও অন্য সময় অনেক মজা করে খাই এটা।
 এ ছাড়া ঈদের জন্য ট্রায়ফল বানিয়ে রাখি আগেই। আত্মীয়দের অনেকেই এই ট্রায়ফল খুব পছন্দ করেন।
 তা ছাড়া পুডিং বা ছানার পায়েসটাও বানানো বেশ সহজ।’ঈদের সকালে শিমুর ঘুম ভাঙে বাড়ির ছোটদের
 সালামের হুড়োহুড়িতে। ‘একের পর এক পিচ্চিগুলো সালাম করতে থাকে সাতসকালেই।’ সালামি দিয়ে তাদের বিদায় করেই
 হাতমুখ ধুয়ে নেন। এরপর মায়ের হাতের পায়েস দিয়েই শুরু হয় ভোজন পর্ব। এই পর্ব চলতে
 থাকে বিজ্ঞাপন বিরতির মতো আড্ডার ফাঁকে ফাঁকেই। ঈদের আগে বাসায় যখন রান্নার জন্য বাজারের ফর্দ তৈরি
 হয়, সেখানে শিমুরও একটা তালিকা দেওয়া থাকে। অনেক পরিকল্পনা থাকলেও শেষমেশ সময়ের কারণে রান্না করতে
 পারেন না সব পদ। তবে এবার চেষ্টা করবেন বাসায় আসা অতিথিদের জন্য বিশেষ কিছু রান্নার। ছানার
 পায়েসউপকরণ: চিনি ১ কাপ, ঘন দুধ ২ কাপ, এলাচগুঁড়া সামান্য, পেস্তাবাদামকুচি ২ টেবিল-চামচ, ছানা পরিমাণমতো।প্রণালি:
 ছানার পানি ঝরিয়ে ছোট ট্রেতে করে ফ্রিজে রাখুন। চিনি পরিমাণমতো ও পানি দিয়ে চুলায় জ্বাল
 দিয়ে গলিয়ে নিন। এরপর তাতে দুধ ঢেলে দিতে হবে। একটু ঠান্ডা হলে এলাচগুঁড়া দিয়ে দিন।
 ছানা ছোট টুকরা করে কেটে দুধে দিয়ে দিন। এবার পাত্রে ঢেলে পরিবেশন। ট্রায়ফলউপকরণ: আপেল, আম, আঙুর,
 কলা, কমলা অথবা পছন্দের নানা রকম মিষ্টি ফল। চিনির সিরা আধা কাপ, জ্যাম ৩ চা-চামচ,
 কেক দুই টুকরা, ডিম ২টা, কর্নফ্লাওয়ার বা কাস্টার্ড পাউডার ২ টেবিল-চামচ। জেলো পাউডার বড় ১
 প্যাকেট, দুধ ঘন আধা লিটার।প্রণালি: ফলগুলো কেটে চিনির সিরায় ডুবিয়ে উঠিয়ে নিন। কেকের মাঝখানে জ্যাম
 লাগিয়ে কিউব করে কেটে তার ওপর হালকা করে চিনির সিরা দিন। গ্লাসে কেক ও ফলগুলো
 অর্ধেক ভরে দিন। অন্য পাত্রে গরম দুধে কাস্টার্ড পাউডার ও ডিম দিয়ে নাড়ুন দুই মিনিট।
 একটু ঠান্ডা হলে তা ফলের গ্লাসে ঢেলে দিন। গ্লাসের ওপর একটু ফাঁকা থাকবে। এটি ফ্রিজে
 রেখে ঠান্ডা করুন। জেলো পাউডার প্যাকেটের নিয়ম অনুযায়ী চুলায় জ্বাল দিয়ে নিন। ঠান্ডা করে ফলের
 গ্লাসের ওপরে সাজিয়ে ফ্রিজে রেখে পরিবেশন। কোয়েলের ডিমের পোলাওউপকরণ: বাসমতী চাল আধা কেজি, ঘি পরিমাণমতো, পুদিনাপাতা
 সামান্য, কোয়েলের ডিম আটটি, পেঁয়াজ বেরেস্তা পরিমাণমতো, এলাচ ২-৩টা, লবণ স্বাদমতো, কাঁচা মরিচ ৬-৭টা।প্রণালি: চাল
 ধুয়ে ঘিয়ে ভেজে পরিমাণমতো পানি দিয়ে পোলাও রেঁধে নিন। এতে পুদিনাপাতা, এলাচ ও লবণ দিন।
 চুলার আঁচ কমিয়ে কাঁচা মরিচ ছিটিয়ে ১৫ মিনিট দমে রাখুন। নামিয়ে পরিবেশনের সময় বেরেস্তা ও
 কোয়েলের ডিম সেদ্ধ দিয়ে দিন। চিকেন মানচুরিয়ানউপকরণ: হাড় ছাড়া মুরগির মাংস পাতলা করে কাটা ২৫০ গ্রাম,
 আদাকুচি ১ টেবিল-চামচ, চিনি ১ চা-চামচ, রসুনকুচি ২ টেবিল-চামচ, ডিম ১টা, পেঁয়াজ মোটা কুচি আধা
 কাপ, মরিচগুঁড়া ১ চা-চামচ, সিরকা ১ টেবিল-চামচ, লেবুর রস ১ টেবিল-চামচ, টমেটো সস ৩ টেবিল-চামচ,
 ধনেপাতাকুচি ২ টেবিল-চামচ, ময়দা ৩ টেবিল-চামচ, সয়াসস ১ টেবিল-চামচ, লবণ পরিমাণমতো, স্বাদ লবণ আধা চা-চামচ,
 তেল পরিমাণমতো।প্রণালি: মুরগির টুকরা ধুয়ে পানি ঝরিয়ে নিন। ডিম, লবণ, ময়দা, সামান্য স্বাদ লবণ ও
 লেবুর রস মুরগির সঙ্গে মাখিয়ে ২০-২৫ মিনিট রাখুন। তেল গরম করে মাখানো মুরগি অল্প আঁচে
 বাদামি করে ভেজে উঠিয়ে রাখুন। পাত্রে আরও একটু তেল গরম করে আদা, রসুন, পেঁয়াজ ও
 কাঁচা মরিচ দিয়ে কয়েক মিনিট ভেজে নিন। এবার এতে টমেটো সস, লবণ, চিনি, স্বাদ লবণ
 ও ১ কাপ পানি দিয়ে দিন। ফুটে উঠলে সিরকা, গোলমরিচ গুঁড়া, সয়াসস, ভাজা মুরগি ও
 ধনেপাতা দিয়ে একটু নেড়ে নামান। পোলাও বা পরোটার সঙ্গে পরিবেশন করুন।
বাড়ির ছোট মেয়েটির রান্নাবান্না
বাড়ির ছোট মেয়েটির রান্নাবান্না
