সাধ্যের মধ্যেই
 সাধ আর সাধ্যের মিল সব সময় হয় না।তাই বলে ঈদের আনন্দ কম হবে তা তো
 নয়। একটু ঘুরলে সাধ্যের মধ্যেই পেয়ে যাবেন পছন্দের ঈদ পোশাক। ঈদবাজারে ধুম পড়েছে কেনাকাটার। নানা ধরনের
 পোশাকে জমে উঠেছে কেনাবেচা। অনেকের পছন্দের স্থান ঢাকার নিউমার্কেট বা বঙ্গবাজার এলাকায় ভিড় বাড়ছে প্রতিদিন।
 রং-বেরঙের পোশাক দেখার পাশাপাশি ভিড় বাঁচিয়ে অনেকেই কেনাকাটা সারছেন আগেভাগে। ছেলেদের পোশাকবাজারে ছেলেদের পোশাকের ভেতর জিনস,
 শার্ট, পাঞ্জাবি ইত্যাদি বিক্রি হচ্ছে নানা ধরনের। জিনসের প্যান্টের বদলে অনেকে কিনছেন রঙিন উজ্জ্বল রঙের
 প্যান্ট। এ ছাড়া বয়স্কদের জন্য সুতির সাদা পাঞ্জাবি পাওয়া যাচ্ছে বাজারে। তরুণদের জন্য নানা ধরনের
 সুতা বা চুমকির কাজ করা খাটো পাঞ্জাবি পাওয়া যাচ্ছে।শার্ট কিনতে পারেন দুই ধরনের। হাফ হাতা
 শার্টের কাটে আছে ভিন্নতা। সামনের দিকে একাধিক লম্বা সুতার সেলাই টানা শার্ট কিনছেন অনেকে। এ
 ছাড়া ফুল হাতা শার্টের ভেতর নানা ধরনের ছোট ও বড় চেক বেশি চলছে। মেয়েদের পোশাকসালোয়ার-কামিজের সেটের
 বাইরেও তরুণীদের জন্য আছে শুধু কামিজ। হাঁটু পর্যন্ত আনারকলি কাটের কামিজ ছাড়াও লম্বা কামিজ পাওয়া
 যাবে বাজারে। কামিজের নিচের দিকে এবং গলায় লেইসের ব্যবহার চোখে পড়ছে বেশি। এর সঙ্গে মিলিয়ে
 লেগিংস কিনে নিচ্ছেন অনেকে। এ ছাড়া পাশ্চাত্য কাটের টপসের সঙ্গে কিনতে পারেন জিনস, লেগিংস বা
 জেগিংস। অনেক দোকানে দেখা গেল ঢোলা কুচির সালোয়ার। আছে ফতুয়া বা কুর্তা। সবকিছুতেই উজ্জ্বল রঙের
 ছড়াছড়ি।এ ছাড়া কিনতে পারেন শাড়ি। সুতির শাড়ি ছাড়াও টাঙ্গাইল, সিল্ক, জর্জেট ও নেটের শাড়ি চোখে
 পড়ছে দোকানে। বাচ্চাদের পোশাকঈদ উপলক্ষে ছোটদের পোশাকের নামকরণ হচ্ছে আলাদা করে। তাদের পছন্দের চরিত্রের সঙ্গে মিলিয়ে
 নাম রাখা হচ্ছে এসব পোশাকের। এর মধ্যে গত বছরের মতো এবারও বাজারে আছে মেয়েদের ফ্রক
 ঝিলিক। এ ছাড়া ইকরি, হালুম, ডোরেমন, টিনটিন ইত্যাদি নামকরণ হয়েছে এসব পোশাকের।টি-শার্ট, শার্ট, প্যান্ট ইত্যাদি
 ছাড়াও ছেলেদের জন্য রয়েছে ছোট পাঞ্জাবি। দরদামএসব এলাকায় যেকোনো পোশাকের দরদাম করে কিনে নিতে পারবেন। মেয়েদের
 সালোয়ার-কামিজ পাবেন ৩০০ থেকে এক হাজার ২০০ টাকার মধ্যে। কুর্তা বা ফতুয়া কিনতে পারবেন ২৫০
 থেকে ৮০০ টাকায়। শাড়ির দাম পড়বে ৪০০ থেকে এক হাজার টাকার মধ্যে, শার্ট কেনা যাবে
 ৪০০ থেকে এক হাজার টাকায়, জিনস ৬০০ থেকে ৯০০ টাকা, পাঞ্জাবি ৫০০ থেকে এক হাজার
 ২০০ টাকা, শিশুদের পোশাকের দাম পড়বে ২৫০ থেকে এক হাজার টাকার মধ্যে। যেখানে কিনবেনরাজধানীর নিউমার্কেট ও
 এর আশপাশের এলাকা, গুলিস্তান, বঙ্গবাজার, মতিঝিল, উত্তরা, মিরপুরের মুক্ত বাংলা শপিং কমপ্লেক্সসহ বিভিন্ন মার্কেটে পাবেন
 কম দামেই ফ্যাশনেবল এসব পোশাক।
সাধ্যের মধ্যেই
সাধ্যের মধ্যেই
