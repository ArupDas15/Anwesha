বাবার পছন্দ পাঞ্জাবি-পায়জামা, ছেলের জিনস আর সাদা টি-শার্ট
 সাংস্কৃতিক ব্যক্তিত্ব অভিনয়শিল্পী আলী যাকের। তাঁর ছেলে অভিনয়শিল্পী ইরেশ যাকের। আজ জানা যাক এই বাবা-ছেলের
 ভালো লাগা ও মন্দ লাগার কিছু কথা।১. দিনের শুরুতে কী করেন?আলী যাকের: সাধারণত খুব সকালে
 ঘুম থেকে ওঠার চেষ্টা করি। চা পান করি। এরপর পড়ার টেবিলে বসি। কম্পিউটার খুলি। ই-মেইল
 চেক করি। ফেসবুকে চোখ বোলাই।ইরেশ: সকালে ঘুম থেকে উঠেই সংবাদপত্র পড়ি। কফি খেতে খুব পছন্দ
 করি।২. কোথায় ঘুরে বেড়াতে ভালো লাগে?আলী যাকের: একটা সময় প্রচুর ঘোরাফেরা করতাম। এখন খুব একটা
 হয় না। ঘুরে বেড়ানোর ক্ষেত্রে প্রিয় দেশ ভারত। আর প্রিয় শহর হচ্ছে নিউইয়র্ক ও কলকাতা।ইরেশ:
 খুব ঘুরে বেড়ানো হয়। বিদেশে নেপাল ভ্রমণে বেশি আনন্দ পাই। আর দেশের মধ্যে কক্সবাজার ও
 রাঙামাটি বেড়াতে বেশ ভালো লাগে।৩. সংবাদপত্রে সবার আগে যা পড়িআলী যাকের: আমি নিজেও টুকটাক লেখালেখি
 করি। সংবাদপত্রে আমার প্রথম পছন্দ উপসম্পাদকীয় বিভাগ। এরপর অন্য বিভাগগুলো পড়তে থাকি।ইরেশ: আমি প্রথম আলো
 ও ঢাকা ট্রিবিউন এ দুটি পত্রিকা পড়ি। পত্রিকার মধ্যে রাজনৈতিক খবরগুলো বেশি পড়া হয়।৪. যার
 লেখা বেশি ভালো লাগেআলী যাকের: প্রাবন্ধিক হিসেবে আন্তর্জাতিকভাবে অল্ডার্স হাস্কলি ও বার্ট্রান্ড রাসেলের লেখা আমার
 অনেক বেশি ভালো লাগে।ইরেশ: রোহিনটন মিস্ত্রি আর অমিতাভ ঘোষের লেখা খুব পছন্দ।৫. যে সিনেমা বারবার
 দেখিআলী যাকের: অনেক বছর পর গত সপ্তাহে রাত জেগে জুলিয়া রবার্টস ও রিচার্ড গিয়ারের প্রিটি
 ওম্যান ছবিটি দেখলাম। এ ছাড়া সত্যজিৎ রায় ও ঋত্বিক ঘটক পরিচালিত ছবিগুলো বারবার দেখা হয়।ইরেশ:
 সোনার কেল্লা ছবিটি দেখেছি ৩০ বারের মতো। আর হীরক রাজার দেশে ৫০ বারেরও বেশি।৬. কোন
 ধরনের পোশাক পছন্দ?আলী যাকের: পেশাগত কারণে অনেক ধরনের পোশাকই পরতে হয়। তবে আমার পছন্দের পোশাক
 হচ্ছে পাঞ্জাবি-পায়জামা।ইরেশ: জিনস আর সাদা টি-শার্ট পরতেই বেশি সাচ্ছন্দ্য বোধ করি।৭. কার গান ভালো লাগে?আলী
 যাকের: রবীন্দ্রসংগীত শুনতে অনেক ভালো লাগে। প্রিয় শিল্পীর তালিকায় আছে মিতা হক, রেজওয়ানা চৌধুরী বন্যা
 ও অদিতি মহসিন। এ ছাড়া কলকাতার লোপমুদ্রার গানও আমার বেশ পছন্দ। রিমেইক গানের জন্য শ্রীকান্ত
 আচার্যকেও ভালো লাগে।ইরেশ: মানবেন্দ্র মুখোপাধ্যায় ও বিটলসের গান খুব বেশি শোনা হয়।সাক্ষাৎকার: মনজুর কাদের
বাবার পছন্দ পাঞ্জাবি-পায়জামা, ছেলের জিনস আর সাদা টি-শার্ট
বাবার পছন্দ পাঞ্জাবি-পায়জামা, ছেলের জিনস আর সাদা টি-শার্ট
