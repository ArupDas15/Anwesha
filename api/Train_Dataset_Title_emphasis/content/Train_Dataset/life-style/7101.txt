ব্যান্ডানা ছাড়া চলেই না
 সংগীতশিল্পী এস আই টুটুল। চেনা যায় মাথার ব্যান্ডানা দিয়ে। হাতে পরেন নানা রকমের বালা আংটি।
 জানা যাক এই শিল্পীর স্টাইল কথা।প্রত্যেক ব্যক্তিরই নিজস্বতা থাকে। হোক সেটা পোশাক, কথা বলা কিংবা
 জীবন ধারণে। এটি থাকা জরুরি। কারণ, এটাই তাঁর স্টাইল। স্টাইল নিয়ে এমনটাই বলেন সংগীতশিল্পী এস
 আই টুটুল। ধ্রুবতারা ব্যান্ডের প্রধান তিনি।নিজের পছন্দের পোশাক সম্পর্কে জানান, বড় গলার টি-শার্ট আর জিনস
 পরতেই বেশি ভালোবাসেন। রঙের ক্ষেত্রে সাদা-কালোতেই বেশি স্বাচ্ছন্দ্য। এ ছাড়া নীল রংটা বেছে নেন মাঝেমধ্যে।
 শার্ট আর পাঞ্জাবি পরেন অনুষ্ঠান বা কোনো উৎসবে। ঈদের দিন সকালে পরেন পাঞ্জাবি আর জিনস।
 তবে মাঝেমধ্যে পাঞ্জাবির সঙ্গে পাজামা কিনে আনেন স্ত্রী অভিনয়শিল্পী তানিয়া আহমেদ। দিনের বাকিটা সময়ে হয়তো
 টি-শার্ট পরেই কাটান। ঈদের দিনের সেরা সময় কাটে সন্তানের সঙ্গে খুনসুটিতে। এস আই টুটুল বলেন,
 ‘আমার ফ্যাশনের দিকটা কেমন হবে, সেটা তানিয়া এবং আমার এক বন্ধু ঠিক করে দেয়। তানিয়া
 কেনাকাটা করে আনে। ঈদের দিন বা বিশেষ যেকোনো দিনে তার হাতের নানা পদের রান্না না
 খেলেই নয়। হয়তো কষ্ট করে রান্না করল, আর আমি খাচ্ছি না, এই রাগে তখন আদুরে
 শাসনও চলবে তার।’পোশাক যেটাই হোক, নিজের মাথায় কালোর ওপরে সাদা প্রিন্টের একটা ব্যান্ডানা বাঁধা থাকবেই।
 এটা তাঁর অনেক পছন্দের এবং একমাত্র স্টাইল বলেই মনে করেন। বিষয়টা এমন যে ব্যান্ডানা ছাড়া
 তাঁর চলেই না।টি-শার্ট, জিনসের পাশাপাশি স্লিপার মোকাসিন পরে থাকেন। এ ছাড়া নানা ধরনের জুতা আছে
 নিজের সংগ্রহে। যখন যেটা ভালো লাগে, সেটাই পরে নেন। তবে গানের অনুষ্ঠান থাকলে পোশাকের সঙ্গে
 মানিয়ে বুট পরেন।শীত এলে গায়ে জড়ান কোট। আজকাল অবশ্য বিশেষ কোনো অনুষ্ঠানে কোটের নিচে শার্ট
 পরেন। তবে কখনোই স্যুট পরতে ভালো লাগে না তাঁর। শার্টটাও হতে হবে ফ্যাশনেবল। বেশির ভাগ
 সময় সুতির শার্টই পরেন।এস আই টুটুল ইউরোপীয় স্টাইল অনুসরণ করেন। ইংল্যান্ড থেকে অনেক পোশাক কেনেন।
 সেখানের লিভাইস বা অলসনের প্যান্ট তাঁর পছন্দ। দেশীয় ফ্যাশন হাউসের মধ্যে একসময় অ্যান্ডিজের পোশাক কিনতেন।
 এখন ইয়োলো থেকেও কেনেন।গলায় একটা চেইনের সঙ্গে লকেট বা মালা পরতে ভালোবাসেন। দুই কানেই দুল
 পরেন তিনি। আঙুলে একাধিক আংটি পরেন। আর হাতে থাকে স্পোর্টি ঘড়ি ও বালা। জুতা, ঘড়ি,
 ব্যান্ডানা ছাড়াও এই সংগীতশিল্পীর সংগ্রহে আছে অনেক গিটার। এগুলো যত্নে রাখেন সব সময়।
ব্যান্ডানা ছাড়া চলেই না
ব্যান্ডানা ছাড়া চলেই না
