রোগের লক্ষণ যখন কাশি
 খুক খুক শুকনো কাশি যখন-তখন অনেককে ভোগায়, বিব্রতও করে। কারও সারা বছর খুসখুসে কাশি লেগেই
 থাকে। সব সময় কাশি সারাতে অ্যান্টিবায়োটিক বা কাশির ওষুধের দরকার নেই। কাশির কারণটা খুঁজে বের
 করে তা দূর করা দরকার বেশি।সংক্রমণ: ঋতু বদলের সময় ভাইরাস সংক্রমণের কারণেই কাশির প্রকোপ বাড়ে।
 ভাইরাসের বিরুদ্ধে অ্যান্টিবায়োটিক কাজ করে না। কাশির সঙ্গে জ্বর, কফ ইত্যাদি থাকলে ব্রংকাইটিস বা নিউমোনিয়া
 কি না ভাবতে হবে। দীর্ঘদিনের (যেমন তিন সপ্তাহের বেশি) কাশি, ঘুসঘুসে জ্বর, ওজন হ্রাস, কাশির
 সঙ্গে রক্ত যক্ষ্মার লক্ষণ হতে পারে।হাঁপানি ও অ্যালার্জি: শ্বাসকষ্ট নয়, কেবল কাশিও হতে পারে হাঁপানি
 বা অ্যাজমার লক্ষণ। রাতে কাশি বেড়ে যাওয়া, বুকে শব্দ ও পরিবারে হাঁপানির ইতিহাস থাকলে এটি
 এক ধরনের অ্যাজমা হতে পারে—একে বলে কফ ভেরিয়েন্ট অ্যাজমা। লক্ষ্য করুন, ধুলাবালু, ফুলের রেণু, এসির
 ঠান্ডা বাতাস ইত্যাদি কারণে কাশির প্রকোপ বেড়ে যায় কি না। তাহলে এটি অ্যালার্জিজনিত। কাজের দিন
 বেড়ে যায় আবার ছুটির দিনে কমে আসে—এমন হলে বুঝতে হবে আপনার কর্মস্থলের পরিবেশে কোনো সমস্যা
 রয়েছে।অম্লতা: ভারী বা চর্বিযুক্ত খাদ্য খাবার পর বুকে জ্বালাপোড়া বা টক ঢেকুরের সঙ্গে খুক খুক
 কাশিও হতে পারে। পাকস্থলীর অম্ল খাদ্যনালিতে উঠে এসে এই কাশির সৃষ্টি করে। অনেক সময় ঠান্ডা
 সর্দি লাগা থেকে নাকের পেছন দিক থেকে গলায় নিঃসরণের জন্য ইরিটেসন ও শুষ্ক কাশি হয়।ক্যানসার:
 বয়স্ক ও ধূমপায়ী ব্যক্তিদের দীর্ঘদিনের কাশি, জ্বর, পুরোনো কাশির নতুন ধরন, কফের সঙ্গে রক্ত এসব
 উপসর্গ থাকলে সাবধান। ফুসফুসের ক্যানসার হবে না এমন কোনো নিশ্চয়তা নেই।হূদেরাগ: হূদেরাগের কারণেও ক্রনিক কাশি
 হয়। শরীরে পানি জমা, দুর্বলতা, সামান্য পরিশ্রমেই ক্লান্তি বা শ্বাসকষ্ট এগুলো হূদেরাগের দিকেই নির্দেশ করে।ওষুধ:
 কোনো কিছুতেই কাশি না সারলে ও পরীক্ষায় কিছু না পাওয়া গেলে লক্ষ করুন কোনো ওষুধের
 জন্য এটি হচ্ছে কি না।নিরাময়ের উপায়ধূমপান ও বায়দূষণ কাশির একটি অন্যতম কারণ। তাই ধূমপান বর্জন
 করুন।ধুলাবালিতে কাশি হলে ঘর ঝাড়ু, ঝুল ঝাড়া ইত্যাদি এড়িয়ে চলুন।ঠান্ডায় সমস্যা হলে গোসলে হালকা গরম
 পানি ব্যবহার করুন। খুব ঠান্ডা পানি খাবেন না।লিকার চা, কুসুম গরম পানিতে মধু ও লেবুর
 রস, গরম স্যুপ ইত্যাদি কাশি সারাতে সাহায্য করে।গরম পানির ভাপ নিতে পারেন, দীর্ঘদিন ধরে কাশিতে
 ভুগলে, বিশেষ করে ধূমপায়ীরা সতর্ক হোন ও চিকিৎসকের পরামর্শ নিন।  মেডিসিন বিভাগ, ইউনাইটেড হাসপাতাল।

রোগের লক্ষণ যখন কাশি
রোগের লক্ষণ যখন কাশি
