ভর্তা-পাকোড়া
 শাপলা লতার ভর্তাউপকরণ: শাপলা লতা কেটে বেছে নেওয়া ৩০০ গ্রাম, খোসা ছাড়ানো মাঝারি চিংড়ি ২টি,
 কোরানো নারকেল সিকি কাপ, রসুন ৬ কোয়া, দেশি পেঁয়াজ ৩টি চার টুকরা করা, শুকনা মরিচ
 ৬টি, লবণ ১ চা-চামচ, চিনি ১ চা-চামচ, লেবুর রস ১ টেবিল চামচ, সরিষার তেল ২
 টেবিল চামচ।প্রণালি: শাপলা লতা ভাপ দিয়ে পানি ঝরিয়ে নিন। ঠান্ডা হলে হাত দিয়ে চিপে বাড়তি
 পানি নিংড়ে নিয়ে একটি পাত্রে রাখুন। ফ্রাইপ্যানে এক টেবিল চামচ সরিষার তেল গরম করে শুকনা
 মরিচ টেলে উঠিয়ে রাখুন। এবার তাতে চিংড়ি মাছ, কোরানো নারকেল ও আধা চা-চামচ লবণ দিয়ে
 ভালো করে ভাজা ভাজা করে উঠিয়ে রাখুন। এবার বাকি এক টেবিল চামচ তেল গরম করে
 তাতে পেঁয়াজ ও রসুন ভেজে নিন। কিছুক্ষণ ভাজার পর শাপলা লতা ও বাকি লবণ দিয়ে
 ভালো করে মিশিয়ে ভাজা ভাজা করুন। বাড়তি পানি টেনে গেলে চিংড়ি মাছ ও নারকেল কোরা
 দিয়ে কিছুক্ষণ ভাজুন। তারপর শুকনা মরিচ, চিনি এবং লেবুর রস দিয়ে কিছুক্ষণ ভাজা ভাজা করে
 নামান। পাটায় মসৃণ করে বেটে গরম ভাতের সঙ্গে পরিবেশন করুন।শাপলা লতার পাকোড়াউপকরণ: শাপলা লতা বেছে
 কুচি কুচি করে কেটে নেওয়া ২৫০ গ্রাম, মুরগির কিমা (পাটায় বেটে নিন) আধা কাপ, পেঁয়াজ
 মিহি কুচি আধা কাপ, ডিম ১টি, ময়দা ২ টেবিল চামচ, কর্নফ্লাওয়ার ২ টেবিল চামচ, মরিচের
 সস ২ চা-চামচ তাবাসকো সস ১ চা-চামচ, কাঁচা মরিচ কুচি ৬টি, সিজনিং সস ২ চা-চামচ,
 লবণ আধা চা-চামচ, সেদ্ধ করা আলু (বড়) ২টি, খাওয়ার সোডা সিকি চামচ, তেল ভাজার জন্য।প্রণালি:
 শাপলার লতা বেছে কুচি কুচি করে কেটে ধুয়ে ফুটন্ত পানিতে দু-একবার ফুটিয়ে নিয়ে বাড়তি পানি
 নিংড়ে নিন। আলু ভালো করে চটকে নিন। বাটিতে পেঁয়াজ-কাঁচা মরিচ কুচি, লবণ, খাওয়ার সোডার সঙ্গে
 সব ধরনের সস মিশিয়ে কচলে মেখে নিন। এবার বাকি সব উপকরণ এ সসের মিশ্রণের সঙ্গে
 ভালো করে মিশিয়ে মেখে নিন। এ দিয়ে ছোট ছোট বল তৈরি করুন। কড়াইয়ে মাঝারি আঁচে
 ডুবো তেলে বলগুলো লাল করে ভেজে তেল ছেঁকে উঠিয়ে সস বা চাটনির সঙ্গে গরম গরম
 পরিবেশন করুন।পরামর্শ শাপলা লতা কুটে বেছে নিতে নিতে খুব অল্প সময়ের মধ্যে একটা লালচে কালো
 আবরণ পড়ে যায়। ফুটানো পানিতে দিয়ে ভাপিয়ে নিলে সেটা আবার টাটকা সবুজ রং ধারণ করবে।
 যেহেতু এটা পানিতে জন্মায়, তাই এর সেই নিজস্ব একটা মেটে গন্ধ আছে, ভাপিয়ে পানিটা নিংড়ে
 নিলে সেই গন্ধটাও দূর হয়ে যায়।রেসিপি দিয়েছেন ফাতিমা আজিজ
ভর্তা-পাকোড়া
ভর্তা-পাকোড়া
