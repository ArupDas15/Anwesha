যুক্তরাষ্ট্রের কূটনীতিক মিসরে
 নির্বাচিত সরকারের কাছে ক্ষমতা হস্তান্তরের জন্য মিসরের কর্তৃপক্ষকে চাপ দিতে যুক্তরাষ্ট্রের পররাষ্ট্রবিষয়ক আন্ডার সেক্রেটারি বিল
 বার্নস গতকাল সোমবার কায়রো গেছেন। অন্যদিকে, দেশটির ক্ষমতাচ্যুত প্রেসিডেন্ট মোহাম্মদ মুরসি ও ব্রাদারহুডের সমর্থকেরা দেশজুড়ে
 নতুন করে গণবিক্ষোভের প্রস্তুতি নিচ্ছে। মুরসিকে ক্ষমতাচ্যুত করার বিষয়ে নিজেদের অবস্থানের সাফাই গেয়েছেন মিসরের সেনাবাহিনীর প্রধান
 জেনারেল আবদেল-ফাত্তাহ। তিনি বলেছেন, মুরসি জনগণের ভোটে ক্ষমতায় গিয়ে ক্ষমতার অপব্যবহার করেছিলেন। বিচার বিভাগ, গণমাধ্যম,
 পুলিশ, জনমত ও সশস্ত্র বাহিনীর সঙ্গে বিরোধে জড়িয়েছিলেন। গত রোববার একটি অডিটরিয়ামে সেনা কর্মকর্তাদের সামনে
 বক্তব্য দেওয়ার সময় তিনি এ কথা বলেন। মিসরের প্রথম নির্বাচিত প্রেসিডেন্ট মুরসিকে ৩ জুলাই সেনাবাহিনী ক্ষমতাচ্যুত
 করার পর এই প্রথম কোনো মার্কিন শীর্ষ কূটনীতিক দেশটি সফরে গেলেন। সেনাসমর্থিত অন্তর্বর্তী সরকার মুরসিকে
 যেখানে আটক রেখেছে, সেখানে নিরাপত্তা জোরদার করা হয়েছে। শীর্ষ ইসলামপন্থী ১৪ নেতার সম্পদ জব্দ করা
 হয়েছে।মিসরের নতুন নেতারা অন্তর্বর্তী সরকারের কাছে ক্ষমতা হস্তান্তর ও নির্বাচনের পরিকল্পনার দিকে এগোচ্ছেন। মুরসিকে ক্ষমতায়
 পুনর্বহালের দাবিতে বিক্ষোভ অব্যাহত রেখেছে মুসলিম ব্রাদারহুড। গতকাল সারা দেশে গণবিক্ষোভ চলাকালে ইসরায়েলের সীমান্তর্বর্তী সিনাই
 উপত্যকায় গ্রেনেড হামলায় তিনজন কারখানা শ্রমিক নিহত হয়েছেন।যুক্তরাষ্ট্রের পররাষ্ট্র দপ্তরের এক বিবৃতিতে বলা হয়েছে, সেনা
 কর্মকর্তা ও বেসামরিক নেতাদের সঙ্গে বৈঠক করবেন বার্নস। সহিংসতা বন্ধে ও নির্বাচিত সরকারের কাছে ক্ষমতা
 হস্তান্তরের জন্য তাঁদের চাপ দেবেন তিনি।২০১১ সালে মোবারকবিরোধী আন্দোলনের সময় মুরসি ও তাঁর দলের কয়েকজন
 নেতার কারাগার থেকে পালানোর বিষয়ে তাঁদের গত রোববার জিজ্ঞাসাবাদ শুরু করা হয়েছে।মিসরের ইতিহাসে গণতান্ত্রিকভাবে নির্বাচিত
 প্রথম প্রেসিডেন্ট মুরসিকে এক বছর দায়িত্ব পালনের পর সেনাবাহিনী ক্ষমতাচ্যুত করে। তবে তাঁকে ক্ষমতাচ্যুত করার
 এ ঘটনাকে সামরিক অভ্যুত্থান বলতে নারাজ যুক্তরাষ্ট্র। অভ্যুত্থান স্বীকার করলে মিসরে সামরিক খাতে প্রায় দেড়
 শ বিলিয়ন ডলার মার্কিন অনুদান বন্ধ করতে হবে।রোববার দুজন প্রভাবশালী রিপাবলিকান সিনেটর লিন্ডসে গ্রাহাম ও
 জন ম্যাককেইন অ্যাশটন বলেন, মুরসিকে সামরিক অভ্যুত্থানের মাধ্যমে ক্ষমতাচ্যুত করা হয়েছে। মুরসিসহ বন্দী রাজনীতিবিদদের শিগগিরই
 মুক্তি দেওয়ার আহ্বান জানান তাঁরা। একই দিন ইউরোপীয় ইউনিয়নের (ইইউ) পররাষ্ট্রনীতিবিষয়ক প্রধান ক্যাথেরিন অ্যাশটনও মিসরের রাজনৈতিক
 বন্দীদের শিগগিরই মুক্তি ও নির্বাচিত সরকারের কাছে ক্ষমতা হস্তান্তরে জন্য দেশটির নতুন নেতাদের প্রতি আহ্বান
 জানিয়েছেন। তবে অন্তর্বর্তী প্রধানমন্ত্রী হাজেম আল-বেবলাউয়ির নেতৃত্বাধীন নতুন সরকারে যোগ দিতে অস্বীকৃতি জানিয়েছে ব্রাদারহুড।কট্টর ইসলামপন্থী দল
 আল-নুর দলের মুখপাত্র নাদের বক্কর এএফপিকে বলেছেন, তাঁরাও অন্তর্বর্তী সরকারে যোগ দেবেন না। কেবল কোনো
 নির্বাচিত সরকারে যোগ দেবে দলটি।উদারপন্থী বিশিষ্ট নেতা মোহাম্মদ এল বারাদি গত রোববার দেশটির পররাষ্ট্রবিষয়ক ভাইস
 প্রেসিডেন্ট হিসেবে শপথ নিয়েছেন। আজ মঙ্গলবার কিংবা কাল বুধবার নতুন মন্ত্রিসভা ঘোষণা করা হতে পারে।
 এএফপি ও বিবিসি।
যুক্তরাষ্ট্রের কূটনীতিক মিসরে
যুক্তরাষ্ট্রের কূটনীতিক মিসরে
