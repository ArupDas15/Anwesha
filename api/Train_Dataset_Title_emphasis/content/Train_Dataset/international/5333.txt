যুক্তরাষ্ট্রে অভিযুক্ত জঙ্গি মোখতার
 আলজেরিয়ায় গত জানুয়ারিতে গ্যাস উৎপাদন স্থাপনা অবরোধের ঘটনায় জঙ্গি নেতা মোখতার বেলমোখতারকে অভিযুক্ত করেছেন মার্কিন
 অভিযোক্তারা। তাঁর বিরুদ্ধে অপহরণ, জিম্মি করা ও গণবিধ্বংসী অস্ত্র ব্যবহারের ষড়যন্ত্র করার অভিযোগ আনা হয়েছে।পলাতক
 মোখতারের বিরুদ্ধে গত শুক্রবার এ অভিযোগ আনা হয়েছে। তাঁকে ধরিয়ে দিতে বা খোঁজ দেওয়ার জন্য
 ৫০ লাখ ডলার পুরস্কার ঘোষণা করেছে যুক্তরাষ্ট্র।নিউইয়র্কের সংশ্লিষ্ট আদালতের অভিযোক্তা প্রিট ভারারা বলেন, ‘মোখতার নির্দোষ
 মানুষকে সন্ত্রাসের লক্ষ্যবস্তু বানিয়েছেন, রক্তপাত ঘটিয়েছেন।’জঙ্গিরা ১৬ জানুয়ারি পূর্ব আলজেরিয়ার তিগানতুরিন গ্যাস স্থাপনার বিদেশি কর্মীদের
 বহনকারী দুটি বাস অস্ত্রের মুখে জিম্মি করে স্থাপনাটির চত্বরে ঢোকায়। পরে সেনারা অভিযান চালালে সংঘর্ষে
 ২৯ জঙ্গি ও অন্তত ৩৭ জিম্মি নিহত হন। নিহত জিম্মিদের মধ্যে তিনজন ছিলেন যুক্তরাষ্ট্রের নাগরিক।
 জিম্মি-সংকট শেষ হওয়ার দিন অনলাইনে ভিডিও বার্তায় মোখতার দাবি করেন, আল-কায়েদার পক্ষ থেকে তাঁরা ওই
 কাজ করেন। বিবিসি।
যুক্তরাষ্ট্রে অভিযুক্ত জঙ্গি মোখতার
যুক্তরাষ্ট্রে অভিযুক্ত জঙ্গি মোখতার
