পাকিস্তানে আগস্টে প্রেসিডেন্ট নির্বাচনের সম্ভাবনা
 পাকিস্তানের প্রেসিডেন্ট আসিফ আলী জারদারি তাঁর মেয়াদ অনুযায়ী আগামী ৮ সেপ্টেম্বর পর্যন্ত দায়িত্ব পালন করতে
 পারেন। তবে তাঁর উত্তরসূরি নির্বাচন হতে পারে আগামী মাসের প্রথম সপ্তাহে। নির্বাচন কমিশনের একজন জ্যেষ্ঠ
 কর্মকর্তার বরাত দিয়ে গতকাল শুক্রবার দ্য ডন পত্রিকার অনলাইনে প্রকাশিত খবরে এ তথ্য জানানো হয়।নির্বাচন
 কমিশনের সদস্য অবসরপ্রাপ্ত বিচারপতি রিয়াজ কায়ানি জানান, দেশটির সংবিধান অনুযায়ী ৮ আগস্টের মধ্যে প্রেসিডেন্ট নির্বাচন
 অনুষ্ঠানের বাধ্যবাধকতা রয়েছে।প্রেসিডেন্ট নির্বাচনের জন্য সময়সূচি ঘোষণা করতে সরকারের পক্ষ থেকে নির্বাচন কমিশনে কোনো অনুরোধ
 এসেছে কি না, জানতে চাইলে রিয়াজ কায়ানি বলেন, এ বিষয়ে কোনো তথ্য তাঁর জানা নেই।
 তিনি জানান, সংবিধানের নিয়ম অনুসরণ করতে কমিশন বাধ্য। সংবিধানের নির্দেশনা অনুসারে ২০ জুলাইয়ের আগেই প্রেসিডেন্ট
 নির্বাচনের সময়সূচি ঘোষণা করতে হবে।১১ মে পাকিস্তানের সাধারণ নির্বাচনে জারদারির পাকিস্তান পিপলস পার্টির ভরাডুবি হয়।
 নির্বাচনের আগে তিনি ধারণা করেছিলেন, তাঁর দল জাতীয় পরিষদে যথেষ্ট আসন পাবে। সংখ্যাগরিষ্ঠতা অর্জন করতে
 না পারলেও ক্ষমতাসীন জোটের অংশ হয়ে আবার প্রেসিডেন্ট হতে পারবেন তিনি। দলের ভরাডুবির পর জারদারি
 জানান, তিনি প্রেসিডেন্ট নির্বাচনে অংশ নেবেন না।
পাকিস্তানে আগস্টে প্রেসিডেন্ট নির্বাচনের সম্ভাবনা
পাকিস্তানে আগস্টে প্রেসিডেন্ট নির্বাচনের সম্ভাবনা
