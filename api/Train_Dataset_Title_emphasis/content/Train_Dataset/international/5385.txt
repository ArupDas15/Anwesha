আজ বিমানবন্দর ছাড়ার প্রত্যাশা স্নোডেনের
 সিআইএর সাবেক কর্মী এডওয়ার্ড স্নোডেনের মস্কোয় বিমানবন্দরে মাসব্যাপী অবস্থানের মেয়াদ আজ বুধবারই শেষ হতে পারে।
 যুক্তরাষ্ট্রের গোপন নজরদারির তথ্য ফাঁস করে বিপাকে পড়া স্নোডেনের আইনজীবী গত সোমবার এ আশাবাদ ব্যক্ত
 করেন।এডওয়ার্ড স্নোডেনের রুশ আইনজীবী আনাতোলি কুচেরেনে আশা করছেন, তাঁকে আর মস্কো বিমানবন্দরের ট্র্যানজিট এলাকায় থাকতে
 হবে না। সোমবার স্নোডেন বলেন, তিনি আশা করছেন মস্কোয় প্রবেশ করতে দেওয়ার কাগজপত্র আগামী বুধবারের
 (আজ) মধ্যে মঞ্জুর হবে।রাশিয়ায় সাময়িক অবস্থানকালে স্নোডেনকে আইনি সহায়তা দিচ্ছেন ক্রেমলিনের সঙ্গে ঘনিষ্ঠ সম্পর্ক থাকা
 কুচেরেনে। তিনি বলেন, স্নোডেন মনে করছেন দক্ষিণ আমেরিকার দেশগুলোতে দীর্ঘ মেয়াদে আশ্রয় প্রার্থনার আগে কিছুদিন
 রাশিয়ায় থেকে যাওয়াই তাঁর জন্য ভালো হবে। মার্কিন এ তথ্যপ্রযুক্তিবিদ রাশিয়ার নাগরিকত্ব চাইতে পারেন বলে
 ইঙ্গিত দিয়েছেন তাঁর আইনজীবী।আনাতোলি কুচেরেন জানান, রাশিয়ায় স্নোডেনের সাময়িক আশ্রয় প্রার্থনার প্রক্রিয়া শেষ করতে তিন
 মাস পর্যন্ত লাগতে পারে। তবে আবেদনের ব্যাপারে প্রাথমিকভাবে ইতিবাচক সাড়া পাওয়ায় তিনি বিমানবন্দর থেকে বের
 হতে পারবেন। গত ২৩ জুন থেকে মস্কোর শেরেমেতিয়েভো বিমানবন্দরের ট্র্যানজিট এলাকায় অবস্থান করছেন এডওয়ার্ড স্নোডেন।এদিকে
 যুক্তরাষ্ট্রের গোয়েন্দা কর্মকর্তারা ধারণা করছেন, স্নোডেন এনএসএর আসল গোপন তথ্যগুলো ফাঁস করতে ব্যর্থ হয়েছেন। তাঁরা
 বলছেন, প্রেসিডেন্ট বারাক ওবামার নির্দেশে অভ্যন্তরীণ পর্যালোচনা শুরু করার পর এনএসএ দেখতে পায়, স্নোডেন খুবই
 গোপন ও সুরক্ষিত তথ্যগুলো ফাঁস করতে পারেননি। পর্যালোচনার সঙ্গে যুক্ত এক কর্মকর্তা এ কথা জানান।
 রয়টার্স ও ডেইলি মেইল।
আজ বিমানবন্দর ছাড়ার প্রত্যাশা স্নোডেনের
আজ বিমানবন্দর ছাড়ার প্রত্যাশা স্নোডেনের
