স্পেনে ট্রেন লাইনচ্যুত হয়ে নিহত ৭৭
 স্পেনের উত্তর-পশ্চিমাঞ্চলীয় গ্যালিসিয়া অঞ্চলে গতকাল বুধবার একটি ট্রেন লাইনচ্যুত হয়ে কমপক্ষে ৭৭ জন নিহত হয়েছে।
 আহত হয়েছে ১৩১ জন। আজ বৃহস্পতিবার বিবিসির অনলাইন ও বার্তা সংস্থা রয়টার্সের খবরে এ কথা
 জানানো হয়।খবরে বলা হয়, ট্রেনটি মাদ্রিদ থেকে ফেরল শহরের দিকে যাচ্ছিল। সান্তিয়াগো দে কম্পোসতেলা শহরে
 পৌঁছানোর পর এটি লাইনচ্যুত হয়।স্থানীয় সুপ্রিম কোর্টের একজন নারী মুখপাত্র জানান, নিহত যাত্রীদের মধ্যে ৭৩
 জন ঘটনাস্থলে ও চারজন হাসপাতালে মারা গেছে।রাষ্ট্রনিয়ন্ত্রিত রেল কোম্পানি রেনফে জানায়, ট্রেনটিতে কমপক্ষে ২১৮ জন
 যাত্রী ছিল।আঞ্চলিক সরকারের নেতা আলবার্তো নুনেজ ফেইজো হতাহতের বিষয়টি নিশ্চিত করেছেন। দুর্ঘটনার কারণ সম্পর্কে এখনো
 নিশ্চিত হওয়া যায়নি। ধারণা করা হচ্ছে, কোনো নাশকতা নয়, স্রেফ দুর্ঘটনা।এ ঘটনার পর গতকাল মন্ত্রী
 পর্যায়ের একটি জরুরি বৈঠক ডাকেন দেশটির প্রধানমন্ত্রী মারিয়ানো রাহোয়। আজ তাঁর দুর্ঘটনাস্থলে যাওয়ার কথা। হতাহতদের
 পরিবারের প্রতি তিনি গভীর সমবেদনা জানিয়েছেন।গত চার দশকে এটি ইউরোপের সবচেয়ে ভয়াবহ ট্রেন দুর্ঘটনা।
স্পেনে ট্রেন লাইনচ্যুত হয়ে নিহত ৭৭
স্পেনে ট্রেন লাইনচ্যুত হয়ে নিহত ৭৭
