মিসরে অভ্যুত্থান আন্তর্জাতিক মহলের মিশ্র প্রতিক্রিয়া
 মিসরের সামরিক বাহিনী প্রেসিডেন্ট মোহাম্মদ মুরসিকে ক্ষমতাচ্যুত করায় আন্তর্জাতিক মহলে মিশ্র প্রতিক্রিয়া হয়েছে। যুক্তরাষ্ট্রসহ কয়েকটি
 দেশ এ ঘটনায় উদ্বেগ প্রকাশ করে যত দ্রুত সম্ভব দেশটিতে গণতন্ত্র পুনঃপ্রতিষ্ঠার আহ্বান জানিয়েছে। অন্যদিকে
 উপসাগরীয় আরব দেশগুলো মুরসিকে সরানোর বিষয়টিকে স্বাগত জানিয়েছে।জাতিসংঘ: জাতিসংঘের মহাসচিব বান কি মুন বলেছেন, বর্তমান
 পরিস্থিতিতে উত্তেজনা ও অনিশ্চয়তা খুব বেশি। তিনি সংশ্লিষ্ট সব পক্ষকে অহিংস থেকে ধৈর্য ধরে আলোচনায়
 বসার আহ্বান জানান।যুক্তরাষ্ট্র: মার্কিন প্রেসিডেন্ট বারাক ওবামা মিসরের ঘটনায় উদ্বেগ প্রকাশ করে বলেছেন, শান্তিপূর্ণ বিক্ষোভকারী,
 বর্তমান পরিস্থিতিকে স্বাগত জানানো লোকজন এবং মুরসির সমর্থক—সবার কথাই মাথায় রাখতে হবে। তিনি বলেন, ‘যত
 তাড়াতাড়ি সম্ভব দায়িত্বশীলতার সঙ্গে গণতান্ত্রিকভাবে নির্বাচিত কর্তৃপক্ষের হাতে ক্ষমতা দিতে মিসরের সামরিক বাহিনীর প্রতি আহ্বান
 জানাচ্ছি।’যুক্তরাজ্য: যুক্তরাজ্যের প্রধানমন্ত্রী ডেভিড ক্যামেরন বলেন, ‘আমরা কোনো দেশেই সামরিক হস্তক্ষেপের বিষয়টি সমর্থন করি না।
 কিন্তু মিসরে গণতন্ত্রের বিকাশ এবং প্রকৃত গণতন্ত্রের জন্য এর প্রয়োজন ছিল।’রাশিয়া: রাশিয়ার পররাষ্ট্র মন্ত্রণালয়ের বিবৃতিতে
 বলা হয়, সব রাজনৈতিক শক্তির ধৈর্য ধরা খুবই গুরুত্বপূর্ণ...বৃহত্তর জাতীয় স্বার্থে এটা করতে হবে এবং
 প্রমাণ দিতে হবে, যেকোনো সহিংসতা ছাড়াই তারা গণতান্ত্রিক কাঠামোয় থেকে রাজনৈতিক ও আর্থসামাজিক সমস্যা সমাধান
 করতে পারবে।ইউরোপীয় ইউনিয়ন: ইউরোপীয় ইউনিয়নের (ইইউ) পররাষ্ট্র নীতিবিষয়ক প্রধান ক্যাথেরিন অ্যাস্টন বলেন, ‘যত দ্রুত সম্ভব
 গণতান্ত্রিক প্রক্রিয়ায় ফিরে যেতে সংশ্লিষ্টদের প্রতি আহ্বান জানাই। একই সঙ্গে সুষ্ঠু ও নিরপেক্ষ পার্লামেন্ট নির্বাচনের
 আয়োজনের আহ্বান জানাচ্ছি।’সৌদি আরব: সৌদি আরবের বাদশা আবদুল্লাহ মিসরের অন্তর্বর্তী সরকারপ্রধান আদলি মানসুরকে স্বাগত জানিয়ে
 বার্তা পাঠিয়েছেন। একই বার্তায় মিসরের সামরিক বাহিনীর প্রশংসাও করেন তিনি।সংযুক্ত আরব আমিরাত: মিসরের পরিবর্তনকে স্বাগত
 জানিয়েছে সংযুক্ত আরব আমিরাত। পররাষ্ট্রমন্ত্রী আবদুল্লাহ বিন জায়েদ আল-নাহিয়ান মিসরের সামরিক বাহিনীর প্রশংসা করে বলেন,
 মিসরের জনগণ এই পরিস্থিতি কাটিয়ে উঠবে বলে তিনি দৃঢ়ভাবে বিশ্বাস করেন।সিরিয়া: সিরিয়ার প্রেসিডেন্ট বাশার আল-আসাদ
 সেনাবাহিনীর হস্তক্ষেপকে স্বাগত জানিয়ে বলেছেন, মুসলিম ব্রাদারহুডের ‘মিথ্যাচার’ জনগণের সামনে ফাঁস হয়ে গেছে। আল-জাজিরা ও
 বিবিসি।
মিসরে অভ্যুত্থান আন্তর্জাতিক মহলের মিশ্র প্রতিক্রিয়া
মিসরে অভ্যুত্থান আন্তর্জাতিক মহলের মিশ্র প্রতিক্রিয়া
