মৃত ম্যাগনিতস্কি কর নিয়ে প্রতারণায় দোষীসাব্যস্ত
 রাশিয়ার প্রয়াত আইনজীবী সের্গেই ম্যাগনিতস্কিকে গতকাল বুধবার কর প্রতারণার দায়ে দোষী সাব্যস্ত করেছেন দেশটির একটি
 আদালত। ম্যাগনিতস্কিকে ২০০৮ সালে গ্রেপ্তার করা হলে তিনি কর কর্মকর্তাদের বিরুদ্ধে প্রতারণার অভিযোগ করেছিলেন। ২০০৯ সালে
 পুলিশ হেফাজতে ম্যাগনিতস্কির মৃত্যু হয়। সার্বিকভাবে বিষয়টি নিয়ে রাশিয়া ও যুক্তরাষ্ট্রের মধ্যে কূটনৈতিক টানাপোড়েনের সৃষ্টি
 হয়েছিল।এদিকে ম্যাগনিতস্কির নিয়োগকর্তা উইলিয়াম ব্রোডারকেও কর প্রতারণার দায়ে নয় বছরের কারাদণ্ড দেওয়া হয়েছে। ব্রোডার লন্ডনভিত্তিক
 বিনিয়োগ ব্যবস্থাপনা প্রতিষ্ঠান হার্মিটেজ ক্যাপিটাল ম্যানেজমেন্টের প্রধান নির্বাহী কর্মকর্তা (সিইও)। যুক্তরাষ্ট্রে জন্ম নেওয়া ব্রিটিশ নাগরিক
 ব্রোডার তাঁর বিরুদ্ধে আনা সব অভিযোগ অস্বীকার করেছেন। ম্যাগনিতস্কিকে অভিযুক্ত করতে আদালতের কাছে আবেদন জানান সরকারি
 অভিযোক্তা। তাঁকে অভিযুক্ত করার পরপর মামলার নিষ্পত্তি ঘোষণা করেন আদালত। কারণ আসামি মৃত। ম্যাগনিতস্কির পরিবারের সদস্যরা
 এ ঘটনার নিন্দা জানিয়েছেন। এ মামলাকে অবৈধ বলে আখ্যা দেন তাঁরা।ম্যাগনিতস্কি হার্মিটেজ ক্যাপিটাল ম্যানেজমেন্টের নিরীক্ষক
 হিসেবে দায়িত্ব পালনের সময় রুশ কর কর্মকর্তাদের কথিত দুর্নীতির তথ্য ফাঁস করেন এবং ২০ কোটির
 বেশি মার্কিন ডলার আত্মসাতের অভিযোগ আনেন। ২০০৯ সালে পুলিশ হেফাজতে মারা যান তিনি। বিবিসি ও
 এএফপি।
মৃত ম্যাগনিতস্কি কর নিয়ে প্রতারণায় দোষীসাব্যস্ত
মৃত ম্যাগনিতস্কি কর নিয়ে প্রতারণায় দোষীসাব্যস্ত
