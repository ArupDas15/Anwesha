ইমরান খানের বিরুদ্ধে ৫০০ কোটি রুপির মানহানি মামলা
 পাকিস্তানের তেহরিক-ই-ইনসাফ (পিটিআই) পার্টির নেতা ইমরান খানের বিরুদ্ধে ৫০০ কোটি রুপির মানহানির মামলা করেছে মুত্তাহিদা
 কওমি মুভমেন্ট (এমকিউএম)।এমকিউএম-প্রধান আলতাফ হুসেইনের বিরুদ্ধে কথিত মানহানিকর বিবৃতি দেওয়ার অভিযোগে দলটি গতকাল মঙ্গলবার সিন্ধু
 হাইকোর্টে এ মামলা করে।গতকাল সাংবাদিকদের সঙ্গে এ প্রসঙ্গে আলাপকালে এমকিউএমের নেতা ফারুক সাত্তার বলেন, জাতীয়
 পরিষদে করাচির একটি আসনের পুনর্নির্বাচনের আগে পিটিআইয়ের জ্যেষ্ঠ নেতা জেহরা শহিদ হুসেইন নিহত হন। তাঁর
 নিহত হওয়ার ঘটনার আধা ঘণ্টা পরই পিটিআই-প্রধান ইমরান খান এমকিউএম-প্রধান আলতাফ হুসেইনের বিরুদ্ধে হত্যাকাণ্ডে সংশ্লিষ্টতার
 অভিযোগ তোলেন।ফারুক সাত্তার বলেন, ‘সে সময় ওই হত্যাকাণ্ড নিয়ে কোনো মামলা দায়ের বা এখন পর্যন্ত
 সেটির ওপর কোনো তদন্ত না হলেও ইমরান খান রায় ঘোষণা করেছেন। ভিত্তিহীন অভিযোগ করার জন্য
 পিটিআই-প্রধানের ক্ষমা চাওয়া উচিত।’ ডন।
ইমরান খানের বিরুদ্ধে ৫০০ কোটি রুপির মানহানি মামলা
ইমরান খানের বিরুদ্ধে ৫০০ কোটি রুপির মানহানি মামলা
