সহিংস পন্থায় শরিয়া আইন চালুর হুমকি
 তুলনামূলকভাবে নতুন ইসলামপন্থী গোষ্ঠী আনসার আল-শরিয়া মিসরে তাদের কার্যক্রম চালুর ঘোষণা দিয়েছে। সংগঠনটি বলেছে, প্রেসিডেন্ট
 মোহাম্মদ মুরসিকে ক্ষমতাচ্যুত করার বিষয়টি ইসলামের বিরুদ্ধে যুদ্ধ ঘোষণার শামিল। সহিংসতা চালানোর মাধ্যমে মিসরে ইসলামি
 আইন চালু করারও হুমকি দিয়েছে তারা।মিসরের সিনাই অঞ্চলভিত্তিক জঙ্গিদের একটি অনলাইন ফোরামে গত শুক্রবার প্রকাশিত
 বিবৃতিতে এসব কথা বলা হয়েছে। অনলাইনে জঙ্গিদের কার্যক্রম পর্যবেক্ষণকারী যুক্তরাষ্ট্রভিত্তিক সংগঠন এসআইটিই সংগঠনটির ওই বিবৃতি
 সংগ্রহ করেছে। বিবৃতিতে আনসার আল-শরিয়া বলেছে, তারা অস্ত্র সংগ্রহ করে সদস্যদের প্রশিক্ষণ দেবে। প্রেসিডেন্ট মুরসিবিরোধী
 বিক্ষোভের জের ধরে মিসরের সেনাবাহিনী ৩ জুলাই মুরসিকে ক্ষমতাচ্যুত করে এবং সংবিধান স্থগিত ঘোষণা করে।
 সেনাবাহিনীর এ পদক্ষেপের কারণে মুসলিম ব্রাদারহুডের মতো স্বীকৃত গোষ্ঠীগুলোও জঙ্গি কার্যক্রমের দিকে ঝুঁকে পড়তে পারে
 বলে আশঙ্কা সৃষ্টি হয়েছে।এসআইটিই জানিয়েছে, বিবৃতিতে আনসার আল-শরিয়া বলেছে, সেনাবাহিনীর মাধ্যমে নির্বাচিত সরকারের পতন, টেলিভিশন
 চ্যানেল বন্ধ করে দেওয়া, ইসলামপন্থী বিক্ষোভকারীরা নিহত হওয়াসহ যেসব ঘটনা ঘটেছে, তা ‘মিসরে ইসলামের বিরুদ্ধে
 যুদ্ধ ঘোষণা’র শামিল।এসব ঘটনার জন্য দেশের ধর্মনিরপেক্ষতাবাদে বিশ্বাসী, সাবেক স্বৈরশাসক হোসনি মোবারকের সমর্থক, মিসরীয় কপটিক
 খ্রিষ্টান সম্প্রদায়, রাষ্ট্রীয় নিরাপত্তা বাহিনী ও সেনাবাহিনীর কর্মকর্তাদের দায়ী করে ইসলামপন্থী গোষ্ঠীটি বলেছে, তারা দেশকে
 ‘ধর্মযুদ্ধের’ দিকে নিয়ে যাবে।গণতন্ত্রের বিরুদ্ধে বিষোদ্গার করে বিবৃতিতে আরও বলা হয়েছে, তারা দেশে শরিয়া আইনকে
 বিজয়ী করবে। ‘হামলাকারীদের বিরুদ্ধে লড়তে, ধর্ম রক্ষা করতে এবং আল্লাহর আইন চালু করতে’ অস্ত্র সংগ্রহ
 করে মুসলমানদের প্রশিক্ষণ দেওয়া হবে। রয়টার্স।
সহিংস পন্থায় শরিয়া আইন চালুর হুমকি
সহিংস পন্থায় শরিয়া আইন চালুর হুমকি
