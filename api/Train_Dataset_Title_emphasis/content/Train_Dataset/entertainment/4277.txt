তৌসিফের অষ্টম ‘অনুভব’
 ঈদ সামনে রেখে প্রতিবছরই শ্রোতাদের কাছে নিজের একক অ্যালবাম নিয়ে হাজির হন তরুণ সংগীতশিল্পী তৌসিফ।
 এবারও ঈদে আসছে তাঁর অষ্টম একক অ্যালবাম। তৌসিফের করা সুর ও সংগীতে এ অ্যালবামের নাম
 রাখা হয়েছে ‘অনুভব’। জি-সিরিজের ব্যানারে বাজারে আসছে তাঁর অ্যালবামটি।  এ প্রজন্মের সংগীতশিল্পী তৌসিফের অডিও অ্যালবাম
 প্রকাশের শুরুটা হয়েছিল জি-সিরিজ দিয়েই। মাঝখানে অন্য প্রতিষ্ঠান থেকে অ্যালবাম বের করেন। অনেক চড়াই-উতরাই পেরিয়ে
 অবশেষে জি-সিরিজেই ফিরে এলেন সময়ের জনপ্রিয় সংগীতশিল্পী ও সুরকার তৌসিফ। এ প্রসঙ্গে তৌসিফ বলেন, ‘নয়জন
 গীতিকারের গান নিয়ে নতুন অ্যালবামটি আগের অ্যালবামগুলোর চেয়ে একেবারেই আলাদা হবে। এই অ্যালবামে একক গানের
 পাশাপাশি দ্বৈতগানও থাকবে।’  প্রসঙ্গত, জি-সিরিজ থেকে ২০০৭ সালে প্রকাশিত হয়েছিল তৌসিফের ক্যারিয়ারের প্রথম অ্যালবাম ‘অভিপ্রায়’।
 পরবর্তী সময়ে একই ব্যানার থেকে পর পর ছয়টি অ্যালবাম প্রকাশিত হয় তাঁর। প্রতিটি অ্যালবামই ছিল
 বাণিজ্যিকভাবে সফল ও শ্রোতাপ্রিয়।  সর্বশেষ গত ঈদে জি-সিরিজ ছেড়ে তৌসিফ সিডি চয়েজের ব্যানারে তাঁর সপ্তম অ্যালবাম
 ‘আমন্ত্রণ’ বাজারে এনেছিলেন। তবে অ্যালবামটি প্রত্যাশিত সাফল্য লাভে ব্যর্থ হয়েছিল বলে জানান তৌসিফ।
তৌসিফের অষ্টম ‘অনুভব’
তৌসিফের অষ্টম ‘অনুভব’
