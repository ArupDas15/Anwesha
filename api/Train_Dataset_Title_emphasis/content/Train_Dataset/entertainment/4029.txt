ইলুলিয়া বিবাহিত!
 বলিউডের অভিনেতা সালমান খানের সঙ্গে রোমানীয় টিভি তারকা ইলুলিয়া ভেঞ্চুরের সখ্যের খবরে সরগরম হয়ে আছে
 বলিউডকেন্দ্রিক বিভিন্ন সংবাদমাধ্যম। এরই ধারাবাহিকতায় এবার ইলুলিয়া সম্পর্কে বোমা ফাটানো তথ্য ফাঁস করলো টাইমস অব
 ইন্ডিয়া। সম্প্রতি এক খবরে বলা হয়েছে, রোমানিয়ার সংগীতশিল্পী মরিয়াস মগা ও ইলুলিয়ার মধ্যে নাকি স্বামী-স্ত্রীর
 সম্পর্ক রয়েছে। চাঞ্চল্যকর এ তথ্যের উত্স মরিয়াসের ফেসবুক পাতা। সেখানে ইলুলিয়ার সঙ্গে বৈবাহিক সম্পর্কের কথা
 উল্লেখ করেছেন মরিয়াস। ফেসবুকে সম্পর্কের অবস্থা সম্পর্কে মরিয়াস লিখেছেন, ‘ম্যারিড টু ইলুলিয়া’। এ ছাড়া ২০১২
 সালের ৭ আগস্ট তারিখে ইলুলিয়ার সঙ্গে চুম্বনরত একটি ছবিও পোস্ট করেছিলেন গ্র্যামি মনোনয়ন পাওয়া এ
 সংগীতশিল্পী। খুব বেশি দিন হয়নি যখন পূর্ব ইউরোপের বিভিন্ন ট্যাবলয়েডে প্রায় নিয়মিতই খবরের শিরোনাম হয়েছেন
 মরিয়াস ও ইলুলিয়া। তাঁদের উত্তাল প্রেমের খবরের পাশাপাশি বিচ্ছেদ ও পুনর্মিলনের খবরও চাউর হয়েছে। একাধিকবার
 সম্পর্ক ভাঙা-গড়ার খেলায় মেতেছেন রোমানিয়ার অন্যতম আলোচিত তারকা যুগলে পরিণত হয়েছেন মরিয়াস ও ইলুলিয়া। নাচবিষয়ক
 জনপ্রিয় রিয়েলিটি শো ‘ড্যান্সিং উইথ দ্য স্টারস’-এর রোমানীয় সংস্করণ ‘ড্যান্সেজ পেন্ট্রা টাইন’ একসঙ্গে উপস্থাপনা করতে
 গিয়ে প্রথম একে অপরের সান্নিধ্যে এসেছিলেন মরিয়স ও ইলুলিয়া। পরে তাঁদের মধ্যে প্রেমের সম্পর্ক গড়ে
 ওঠে। মজার বিষয় হলো, সালমানের সঙ্গে ইলুলিয়ার পরিচয় করিয়ে দিয়েছিলেন মরিয়াস। ২০১১ সালে মুক্তি পাওয়া
 ‘বডিগার্ড’ ছবির শুটিং করতে আয়ারল্যান্ডের রাজধানী ডাবলিনে গিয়েছিলেন সালমান। সেখানেই প্রেমিকা ইলুলিয়ার সঙ্গে সালমানের পরিচয়
 করিয়ে দেন মরিয়াস। ২০১১ সালে ভারত সফরেও এসেছিলেন মরিয়াস ও ইলুলিয়া। কিন্তু মাস কয়েক আগে
 তাঁদের বিচ্ছেদ হয়ে যায়। বিচ্ছেদের পর মানসিকভাবে ভেঙে পড়েন ইলুলিয়া। বিষণ্নতা ভর করে তাঁর ওপর।
 রোমানিয়ার কয়েকটি পত্রিকায় প্রকাশিত খবরে বলা হয়, জীবনের অন্যতম কঠিন সময় পার করছেন ইলুলিয়া। এমনকি
 এ অবস্থা থেকে মুক্তি পেতে মানসিক চিকিত্সকেরও দ্বারস্থ হতে হয়েছে তাঁকে। নিঃসঙ্গতা থেকে মুক্তি পেতে
 রোমানিয়া থেকে ভারতে সালমানের কাছে চলে আসেন ইলুলিয়া। সালমানও তাঁর প্রতি সহযোগিতার হাত বাড়িয়ে দেন।
 এই জুটির সখ্যের খবর প্রথম শোনা যায় গত মে মাসের শুরুর দিকে। এমনকি তাঁরা বিয়ে
 করতে যাচ্ছেন বলেও খবর চাউর হলে হইচই পড়ে যায় চারদিকে।ইলুলিয়া প্রসঙ্গে সালমান মুখ না খুললেও
 তাঁর সঙ্গ যে ইলুলিয়া দারুণ উপভোগ করছেন, তার প্রমাণ পাওয়া যায় মে মাসের শেষের দিকে।
 তখন বেতনের চার হাজার ইউরোর মায়া ত্যাগ করে দুই মাসের অবৈতনিক ছুটি চেয়ে রোমানিয়ার প্রো
 টিভি চ্যানেল বরাবর দরখাস্ত পাঠিয়েছিলেন ইলুলিয়া। তাঁকে টিভি তারকা হিসেবে ভারতে প্রতিষ্ঠিত করবেন বলেও কথা
 দিয়েছেন সালমান। বেশ কিছুদিন ধরে প্রায়ই একসঙ্গে দেখা যাচ্ছে সালমান ও ইলুলিয়াকে। গোয়ায় ‘মেন্টাল’ ছবির শুটিংয়ের
 সময় তাঁকে সঙ্গ দিয়েছিলেন স্বর্ণকেশী ইলুলিয়া। সেখানে অনেকটা সময় তাঁরা একসঙ্গে কাটান। এ ছাড়া সম্প্রতি
 একই ছবির শুটিংয়ের কাজে হায়দরাবাদ শহরে গিয়েছিলেন সালমান। তখনো তাঁর সঙ্গে ছিলেন ইলুলিয়া। বিমান থেকে
 নেমে শুরুতে তাঁরা একসঙ্গেই হাঁটছিলেন। কিন্তু কিছুক্ষণ পর আলোকচিত্রীরা তাঁদের ছবি তোলার চেষ্টা করলে বিমানবন্দর
 থেকে আলাদাভাবে বের হওয়ার সিদ্ধান্ত নেন সালমান। তিনি তাঁর জন্য অপেক্ষমাণ বিলাসবহুল গাড়িতে করে ইলুলিয়াকে
 স্থানীয় একটি হোটেলে পাঠিয়ে দেওয়ার ব্যবস্থা করেন। পরে ভাড়া করা ট্যাক্সি নিয়ে বিমানবন্দর ত্যাগ করেন
 সালমান।ঘটনার এখানেই শেষ নয়। বান্দ্রার কার্টার রোডের একটি অ্যাপার্টমেন্টে ইলুলিয়ার থাকার ব্যবস্থা করেছেন সালমান। মুম্বাইয়ের
 গ্যালাক্সি হাইটস অ্যাপার্টমেন্টে মা-বাবার সঙ্গে বসবাস করতেন সালমান। মাস তিনেক আগে অ্যাপার্টমেন্টটির সংস্কারকাজ শুরু হওয়ার
 পর বান্দ্রার কার্টার রোডের অ্যাপার্টমেন্টে মা-বাবার সঙ্গে থাকা শুরু করেন সালমান। সম্প্রতি তিনি একই অ্যাপার্টমেন্টে
 ইলুলিয়ার থাকার ব্যবস্থা করেছেন। এর আগে মুম্বাইয়ের খার এলাকায় অবস্থিত এক বাড়িতে সাবেক প্রেমিকা ও
 বলিউডের অভিনেত্রী ক্যাটরিনা কাইফের থাকার ব্যবস্থা করে দিয়েছিলেন ‘বিগহার্ট লাভারবয়’ সালমান।সালমান এর আগে সহ-অভিনেত্রীদের পাশাপাশি
 একাধিক বিদেশিনির প্রেমে মজেছিলেন। তাঁদের মধ্যে ছিলেন মডেল ও অভিনেত্রী ব্রুনা আবদুল্লাহ। ব্রুনার বাবা আরবের
 এবং মা ব্রাজিলের। সালমানের প্রেমিকার তালিকায় আরও ছিলেন জার্মান মডেল, অভিনেত্রী ও গায়িকা ক্লদিয়া সিজলা,
 ব্রিটিশ মডেল হ্যাজেল কিচ প্রমুখ। এবার সেই তালিকায় যুক্ত হলো ইলুলিয়ার নাম। সালমান-ইলুলিয়ার প্রেম পরিণতির
 দিকে এগোবে, না-কি ইলুলিয়ার জায়গায় অন্য কারও নাম যুক্ত হবে, সময়ই তা বলে দেবে।
ইলুলিয়া বিবাহিত!
ইলুলিয়া বিবাহিত!
