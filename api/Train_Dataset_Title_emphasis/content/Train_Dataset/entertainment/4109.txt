ছেলেকে বরণ করলেন শাহরুখ
 তৃতীয়বারের মতো বাবা হয়ে দারুণ খুশি ‘বলিউড বাদশাহ’ শাহরুখ খান। সম্প্রতি ম্যাকাও থেকে ফিরে ছেলে
 আব্রামকে বরণ করে নিতে তাঁর বাসভবন মান্নাত ঘরোয়া এক অনুষ্ঠানের আয়োজন করেছিলেন ‘কিং খান’। পরিবারের
 সদস্য ও কাছের বন্ধুরা মিলে ছেলেকে বরণ করেছেন শাহরুখ।শাহরুখ-গৌরীর আমন্ত্রণে তাঁদের খুশিতে শামিল হতে জমকালো
 এ অনুষ্ঠানে হাজির ছিলেন দীপিকা পাড়ুকোন, রোহিত শেঠি, আনুশকা শর্মা, জাভেদ আখতারসহ আরও বেশ কয়েকজন
 তারকা ও নির্মাতা। সম্প্রতি এক খবরে এ তথ্য জানিয়েছে ‘ওয়ান ইন্ডিয়া’।আব্রাম সম্পর্কে বৃহানমুম্বাই মিউনিসিপ্যাল করপোরেশন
 (বিএমসি)-এর অতিরিক্ত কমিশনার মনীষা মহেশকর জানান, ‘একজন সারোগেট মায়ের মাধ্যমে ছেলে সন্তানের বাবা-মা হয়েছেন শাহরুখ
 খান ও গৌরী খান। ছেলেটির নাম রাখা হয়েছে আব্রাম (আব্রাহাম নামের রূপভেদ)। আব্রামের জন্ম নিবন্ধনের
 জন্য বিএমসি কর্তৃপক্ষকে প্রয়োজনীয় সব কাগজ-পত্র সরবরাহ করা হয়েছে।’গর্ভধারণের ৩৪ সপ্তাহ পর গত ২৭ মে আন্ধেরির মাছরানি
 হসপিটাল ফর ওমেনে দেড় কেজি ওজনের শিশুটির জন্ম দেন এক সারোগেট মা। মাছরানি হাসপাতালের একজন
 চিকিত্সক জানিয়েছেন, সাধারণত গর্ভধারণের ৩৮তম সপ্তাহে সন্তান ভূমিষ্ঠ হয়। কিন্তু নির্ধারিত সময়ের আগেই শিশুটি ভূমিষ্ঠ
 হওয়ার সময় জটিলতা দেখা দিয়েছিল। হূত্স্পন্দন কমে যাওয়ায় ভেন্টাস ডেলিভারি পদ্ধতিতে শিশুটির জন্মের ব্যবস্থা করা
 হয়। জন্মের পর জটিলতা দেখা দেওয়ায় প্রথমে শিশুটিকে জুহুর নানাবতি হাসপাতালে নিয়ে যাওয়া হয়। পরে গত
 ৪ জুন তাকে ব্রিচ ক্যান্ডি হাসপাতালে স্থানান্তর করা হয়। সেখানকার নিও-ন্যাটাল ইনটেনসিভ কেয়ার ইউনিটে একজন
 শিশু বিশেষজ্ঞের তত্ত্বাবধানে তাকে ভর্তি করা হয়। এভাবে এক মাস হাসপাতালে চিকিত্সাধীন থাকার পর সুস্থ
 হয়ে উঠলে গত সপ্তাহে শাহরুখের বাসায় নিয়ে যাওয়া হয় আব্রামকে। তৃতীয় সন্তানের বাবা হতে সারোগেসি পদ্ধতির
 সাহায্য নিয়েছেন শাহরুখ। এ পদ্ধতিতে বাবা-মায়ের অনাগত সন্তানের ভ্রূণ পরিবারের বাইরের কোনো নারীর গর্ভে বেড়ে
 ওঠে। শুরু থেকেই আব্রামের সারোগেট মায়ের পরিচয় গোপন রাখা হলেও সম্প্রতি জানা গেছে, আব্রামকে পৃথিবীর
 আলো দেখিয়েছেন শাহরুখ-গৌরীর নিকট আত্মীয়া নমিতা শিবার। গৌরীর সিদ্ধান্তেই আবারও বাবা হতে রাজি হয়েছিলেন শাহরুখ। তাঁদের
 ছেলেমেয়ে আরিয়ান ও সুহানার বয়স যথাক্রমে ১৫ ও ১৩। এবার তাদেরকে ভাই উপহার দিলেন শাহরুখ-গৌরী।
 আরিয়ান যুক্তরাজ্যে পড়া-লেখা করে। সম্প্রতি ছোট্ট ভাইটিকে দেখার জন্য সেখান থেকে মুম্বাই এসেছে আরিয়ান। আর
 সবার সঙ্গে সেও বরণ করে নিয়েছে আব্রামকে।এদিকে জানা গেছে, আরিয়ান ও সুহানার জন্মের সময় ক্যারিয়ার
 নিয়ে প্রচণ্ড ব্যস্ত থাকায় পিতৃত্ব উপভোগের ফুরসতই মেলেনি শাহরুখের। মূলত এ কারণেই তৃতীয়বারের মতো বাবা
 হতে রাজি হন তিনি। আব্রামের সঙ্গে সময় কাটিয়ে এবার পিতৃত্বের পরিপূর্ণ স্বাদ পেতে চান ৪৭
 বছর বয়সী এ তারকা অভিনেতা।অবশ্য তৃতীয়বার বাবা হতে গিয়ে বেশ ঝক্কি পোহাতে হয়েছে শাহরুখকে। সন্তান
 জন্মের আগেই লিঙ্গ নির্ধারণের অভিযোগ ওঠায় তাঁকে ব্যাপক সমালোচনার মুখে পড়তে হয়। কারণ ভারতে এ
 ধরনের কর্মকাণ্ড নিষিদ্ধ ও বেআইনি। এমনকি শাহরুখের বিরুদ্ধে পিসিপিএনডিটি (প্রি-কনসেপশন অ্যান্ড প্রি-ন্যাটাল ডায়াগনস্টিক টেকনিকস) অ্যাক্ট
 লঙ্ঘনের অভিযোগ তোলেন সমাজকর্মী বর্ষা দেশপান্ডে। অভিযোগ পাওয়ার পর শাহরুখের বাড়িতে অনুসন্ধানও চালায় বিএমসি’র স্বাস্থ্য
 কর্মকর্তারা।এসব কারণে বাবা হওয়ার পর দুঃখ ও আনন্দের মিশ্র অনুভূতি হচ্ছে বলেই জানিয়েছেন শাহরুখ। ব্যক্তিগত
 বিষয়টি নিয়ে মিডিয়ার বাড়াবাড়িতে তিনি যারপরনাই বিরক্ত ও ক্ষুব্ধ। অভিমানে পরিবারের নতুন অতিথি সম্পর্কে কোনো
 তথ্যই তিনি দেননি। এমনকি তৃতীয় সন্তানটি ছেলে না কি মেয়ে তাও তিনি বলেননি।
ছেলেকে বরণ করলেন শাহরুখ
ছেলেকে বরণ করলেন শাহরুখ
