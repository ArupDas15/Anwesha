ক্যাটরিনার জন্মদিনে রণবীর
 রণবীর কাপুরকে সঙ্গে নিয়েই ২৯তম জন্মদিনটি উদযাপন করলেন বলিউডের অভিনেত্রী ক্যাটরিনা কাইফ। জন্মদিনের প্রথম প্রহর
 থেকে ভোর পর্যন্ত রণবীর ও কাছের বন্ধুবান্ধবের সঙ্গে আনন্দে মেতে উঠেছিলেন এ তারকা অভিনেত্রী।১৯৮৪ সালের
 ১৬ জুলাই হংকংয়ে জন্ম হয়েছিল ক্যাটরিনার। তাঁর বাবা মোহাম্মদ কাইফ একজন কাশ্মীরি এবং মা সুজানা
 টারকোট ব্রিটিশ। খুব ছোট থাকতেই মা-বাবার বিচ্ছেদ হয়ে যাওয়ার পর ক্যাটরিনা বেড়ে উঠেছেন যুক্তরাজ্যে। ২০০৩
 সালে ‘বুম’ ছবির মাধ্যমে বলিউডে অভিষেক হয় ক্যাটের। পরবর্তী সময়ে বলিউডের প্রথম সারির তারকা হিসেবে
 নিজেকে প্রতিষ্ঠিত করেন তিনি। পরিবারের সবাই যুক্তরাজ্যে বসবাস করলেও কাজের তাগিদে ভারতে স্থায়ী নিবাস গেড়েছেন
 এ তারকা অভিনেত্রী।মুখে স্বীকার না করলেও রণবীর-ক্যাটরিনার প্রেমের বিষয়টি কমবেশি সবারই জানা। ইদানীং তাঁদের সখ্য
 আগের যেকোনো সময়ের তুলনায় অনেকটাই বেড়ে গেছে। এ জন্য বেশ কিছুদিন ধরেই ঘন ঘন খবরের
 শিরোনাম হচ্ছেন তাঁরা। এমনকি পরিবারের সদস্যরা এই জুটির প্রেম মেনে নিয়েছেন বলেও খবর চাউর হয়েছে।
 সর্বশেষ রণবীর-ক্যাটরিনা আলোচনায় আসেন বার্সেলোনায় একসঙ্গে অবকাশ যাপন করে সম্প্রতি দেশে ফেরার পর।গতকাল ১৬ জুলাই
 ছিল ক্যাটরিনার ২৯তম জন্মদিন। জন্মদিনের প্রথম প্রহর থেকেই ক্যাটের সঙ্গে আনন্দে মেতে উঠতে ১৫ জুলাই
 সোমবার রাত নয়টায় তাঁকে বান্দ্রার বাড়ি থেকে নিজের গাড়িতে তুলে নেন রণবীর। ঘনিষ্ঠ সূত্রের বরাতে
 এক খবরে এ তথ্য জানিয়েছে মুম্বাইভিত্তিক অনলাইন নিউজপোর্টাল মিড-ডে। সূত্রটি আরও জানিয়েছে, রণবীর তাঁর সাদা মার্সিটিজ
 গাড়িতে করে ক্যাটকে নিয়ে দক্ষিণ মুম্বাইয়ের বিলাসবহুল একটি হোটেলে যান। পরে রণবীরসহ কাছের কয়েকজন বন্ধুবান্ধবের
 সঙ্গে জন্মদিন উদযাপন করেন ক্যাটরিনা। সারা রাত হই-হুল্লোড়ের পর ভোরের দিকে ক্যাটকে তাঁর বাড়ির সামনে
 নামিয়ে দেন রণবীর।অবশ্য রণবীরের সঙ্গে ক্যাটরিনার জন্মদিন উদযাপন নিয়ে কোনো মন্তব্য করতে রাজি হননি ক্যাটরিনার
 মুখপাত্র। এ প্রসঙ্গে তাঁর ভাষ্য, ‘কিছুদিন আগেই জ্বরে ভুগে কাহিল হয়ে পড়েছিলেন ক্যাটরিনা। এ জন্য
 এবারের জন্মদিনটা ঘটা করে উদযাপন না করার সিদ্ধান্ত নেন তিনি। পূর্বসিদ্ধান্ত অনুযায়ী কাছের বন্ধুদের সঙ্গে
 নৈশভোজে অংশ নিয়ে সাদামাটাভাবে জন্মদিন উদযাপন করেছেন তিনি।’
ক্যাটরিনার জন্মদিনে রণবীর
ক্যাটরিনার জন্মদিনে রণবীর
