ওয়েবসাইটে মমতাজ-বাপ্পার গান (অডিও)
 একক-মিশ্র অ্যালবামে অনেক গানই করেছেন বাপ্পা মজুমদার ও মমতাজ। পাশাপাশি গেয়েছেন চলচ্চিত্রের গানও। সবগুলো গানই
 প্রকাশিত হয়েছে অডিও সিডি ও ভিসিডি আকারে। এবারই প্রথম একটি চলচ্চিত্রের সবগুলো গানের সংগীত পরিচালনা
 করলেন বাপ্পা মজুমদার। হাসিবুর রেজা কল্লোলের পরিচালনায় ছবিটির নাম ‘সত্তা’। আর এ ছবিটিতে বাপ্পার সুর
 ও সংগীত পরিচালনায় মমতাজের গাওয়া গানটি ডিজিটালি প্রকাশ করা হয়েছে। এটি বাপ্পার সুরে গাওয়া মমতাজের
 প্রথম কোনো গান। ১ জুলাই থেকে ছবিটির গানটি মাশরুম এন্টারটেইনমেন্টের ব্যানারে (http://bappamazumder.bandcamp.com) এ ওয়েবসাইটে প্রকাশিত
 হয়েছে।ডিজিটালি গান প্রকাশ করার কারণ প্রসঙ্গে বাপ্পা মজুমদার প্রথম আলো ডটকমকে বলেন, ‘অডিও সিডিতে এখন
 বেশির ভাগ ক্ষেত্রে পাইরেসির দোহাই দেওয়া হয়। ডিজিটালি গান প্রকাশের ভাবনাটা আমাদের দেশে নতুন হলেও
 কিন্তু খুব দ্রুত জনপ্রিয়তা পাচ্ছে। আর তাই ডিজিটাল গান প্রকাশের সিদ্ধান্তটা নিতে হয়েছে। ডিজিটালি গান
 প্রকাশের এই ভাবনাটাকে সবাই বেশ স্বাগত জানিয়েছে। গত কয়েক দিনে ফেসবুকসহ নানা মাধ্যমে গানটি শুনে
 সবার যে মন্তব্য জানাতে পারছি, তাতে আমি মুগ্ধ।’বাপ্পা এও জানান, কয়েক বছর ধরে অডিও অ্যালবামের
 গান ডিজিটালি প্রকাশ করা হলেও চলচ্চিত্রের গান এবারই প্রথম প্রকাশিত হয়েছে। আপাতত একটি গান প্রকাশ
 করা হলেও পরবর্তী সময়ে ছবিটির অন্য সব গানও ডিজিটালি প্রকাশ করা হবে। ‘সত্তা’ ছবির গান ওয়েবসাইটে
 প্রকাশ প্রসঙ্গে পরিচালক হাসিবুর রেজা কল্লোল বলেন, ‘ছবিটির অডিও অংশের পুরো বিষয়টির পরিকল্পনায় আছেন বাপ্পা
 মজুমদার। তাঁর কাছে “সত্তা” ছবির গানটি ডিজিটালি প্রকাশের ভাবনাটা শুনে আমারও ভালো লাগে। গত কয়েক
 দিনে গানটির যে পরিমাণ সাড়া পাচ্ছি তাতে অভিভূত। মনে হচ্ছে বাপ্পা মজুমদার সময়োপযোগী সিদ্ধান্তই নিয়েছেন।’ রেইনড্রপ
 মিডিয়া লিমিটেডের ব্যানারে নির্মিত ‘সত্তা’ ছবির শুটিং ঈদের পরই শুরু হওয়ার সম্ভাবনা রয়েছে বলে জানালেন
 পরিচালক। ছবিটিতে দেশের ও দেশের বাইরের অভিনয়শিল্পীদের কাজ করার কথা রয়েছে। ‘সত্তা’ ছবির অন্য গানগুলোতে
 কণ্ঠ দিয়েছেন সামিনা চৌধুরী, কনা, মিলা, আনুশেহ, পান্থ কানাই ও রানা। আর গানগুলোর কথা লিখেছেন
 হাসিবুর রেজা কল্লোল, শাহান কবন্ধ ও রানা। এদিকে, সম্প্রতি বাপ্পা অটিস্টিক বাচ্চাদের জন্য একটি গান তৈরি
 করেছেন। বাপ্পার সুর ও সংগীতায়োজনে গানটিতে কণ্ঠ দিয়েছেন পাঁচজন শিশুশিল্পী। এ ছাড়া বাপ্পা এখন ‘বেস্ট
 অব বাপ্পা মজুমদার’ অ্যালবামের গান তৈরির কাজ নিয়ে ব্যস্ত সময় পার করছেন। ‘বেস্ট অব বাপ্পা
 মজুমদার’ অ্যালবামে বিভিন্ন সময়ে বাপ্পার প্রকাশিত একক অ্যালবামের গানগুলো স্থান পাবে বলে জানা গেছে। থাকবে
 একটি নতুন গান এবং একটি গানের ইন্সট্রুমন্টাল ভার্সন।  মমতাজ-বাপ্পার অডিও গানটি শুনতে ক্লিককরুন
ওয়েবসাইটে মমতাজ-বাপ্পার গান (অডিও)
ওয়েবসাইটে মমতাজ-বাপ্পার গান (অডিও)
