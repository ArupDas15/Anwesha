প্যাটিনসনকে ক্রিস্টেনের এসএমএস!
 দ্য কিং অব রক অ্যান্ড রোল’ এলভিস প্রিসলির নাতনি ও মার্কিন অভিনেত্রী রাইলি কেওফের সঙ্গে
 রবার্ট প্যাটিনসনের প্রেমের খবর চাউর হওয়ার পর খুবই মর্মাহত হয়েছেন ক্রিস্টেন স্টুয়ার্ট। সম্প্রতি তিনি এর
 সত্যতা জানতে চেয়ে সাবেক প্রেমিক প্যাটিনসনের পাশাপাশি রাইলিকেও এসএমএস পাঠিয়েছেন। জবাব না পেয়ে ফোনে যোগাযোগের
 চেষ্টা করেও ব্যর্থ হয়েছেন ক্রিস্টেন। এ প্রসঙ্গে ঘনিষ্ঠ সূত্রের বরাতে যুক্তরাজ্যের ‘ফিমেলফার্স্ট’ জানিয়েছে, ২০১০ সালে ‘দ্য
 রান অ্যাওয়েস’ ছবিতে একসঙ্গে অভিনয় করেছিলেন রাইলি ও ক্রিস্টেন। সেই থেকে তাঁরা একে-অপরের খুবই ভালো
 বন্ধু। প্যাটিনসনের সঙ্গে রাইলির প্রথম পরিচয় হয়েছিল ক্রিস্টেনের মাধ্যমেই। গত কয়েক সপ্তাহে রাইলি ও প্যাটিনসনের
 সখ্য বেড়েছে। লস অ্যাঞ্জেলেসে অভিসারে মেতেছেন নতুন এ জুটি। তাঁদের অন্তরঙ্গ ছবিও প্রকাশিত হয়েছে।সূত্রটি আরও
 জানায়, বিষয়টি জানার পর অস্বস্তিতে ভুগছেন ক্রিস্টেন। তিনি খুব ভালো করেই জানেন, প্যাটিনসনের সঙ্গে তাঁর
 প্রেমের অধ্যায়ের পরিসমাপ্তি ঘটেছে। কিন্তু ক্রিস্টেনের সবচেয়ে কাছের বন্ধুদের একজন রাইলি। এমন কাছের বন্ধুর সঙ্গে
 সাবেক প্রেমিকের সখ্য একদমই মেনে নিতে পারছেন না তিনি। প্যাটিনসন-রাইলির অন্তরঙ্গ ছবি দেখে তিনি খুবই
 মর্মাহত হয়েছেন।প্রচণ্ড ক্ষোভও জমা হয়েছে ক্রিস্টেনের মনের ভেতর। সেই ক্ষোভ পুষে রাখতে না পেরে শেষমেশ
 প্যাটিনসন ও রাইলিকে এসএমএস পাঠিয়ে তিনি জানতে চেয়েছেন, সত্যিই তাঁরা প্রেমের সম্পর্কে জড়িয়েছেন কি না।
 কিন্তু কোনো জবাব পাননি। পরে ফোনেও যোগাযোগের চেষ্টা করেছেন। কিন্তু তাতেও কোনো লাভ হয়নি। প্রিয়
 বন্ধু কিংবা সাবেক প্রেমিকের কেউই তাঁর ফোন ধরেননি।গত বছর ‘স্নো হোয়াইট অ্যান্ড দ্য হান্টসম্যান’ ছবির
 নির্মাতা রুপার্ট স্যান্ডার্স ও ক্রিস্টেনের পরকীয়ার খবর ও ছবি ফাঁস হওয়ার পর ঝড় উঠেছিল ক্রিস্টেন-প্যাটিনসনের
 সম্পর্কে। পরে বেশ কয়েকবার সম্পর্ক ভাঙা-গড়ার খেলায় মেতেছেন ‘টোয়াইলাইট’খ্যাত এ তারকা প্রেমিকযুগল। গত ১৩ মে
 ছিল প্যাটিনসনের ২৭তম জন্মদিন। ওই দিন ক্রিস্টেনকে পাঠানো রুপার্টের একটি এসএমএস চোখে পড়ার পর ক্রিস্টেনের
 সঙ্গে চার বছরের প্রেমের চূড়ান্ত ইতি টানেন ব্রিটিশ অভিনেতা প্যাটিনসন।
প্যাটিনসনকে ক্রিস্টেনের এসএমএস!
প্যাটিনসনকে ক্রিস্টেনের এসএমএস!
