অভিনব নকশার স্মার্টফোন‘জি২’
 পেছনে হোম বাটনযুক্ত একটি স্মার্টফোন বাজারে আনতে যাচ্ছে এলজি। ‘জি২’ নামের অভিনব নকশার স্মার্টফোনটি ৭
 আগস্ট বাজারে আনার ঘোষণা দিয়েছে দক্ষিণ কোরিয়ার প্রযুক্তিপণ্য নির্মাতা প্রতিষ্ঠানটি। এক খবরে এ তথ্য জানিয়েছে
 বিবিসি।এলজির দাবি, স্মার্টফোনের আকার যত বড় হচ্ছে স্মার্টফোনের নিয়ন্ত্রণ তত বেশি জটিল হয়ে পড়ছে। এ
 সমস্যা সমাধানে অভিনব নকশার স্মার্টফোন বাজারে আনছে এলজি।অ্যাপল, স্যামসাং এবং অন্যান্য অ্যানড্রয়েডনির্ভর স্মার্টফোন নির্মাতাদের সঙ্গে
 প্রতিদ্বন্দ্বিতা করতেই এলজি আনছে এই জি২ স্মার্টফোন। নতুন স্মার্টফোনটি গত বছরের অপ্টিমাস জি নামের স্মার্টফোনের
 পরবর্তী সংস্করণ।জি২ তৈরিতে বাজারের সর্বশেষ প্রযুক্তির সহায়তা নিয়েছে এলজি। জি২ স্মার্টফোনটিকে রয়েছে পাঁচ দশমিক দুই
 ইঞ্চি মাপের এইচডি পর্দা এবং কোয়ালকমের সর্বোচ্চ দুই দশমিক ২৬ গিগাহার্টজের কোয়াড-কোর স্ন্যাপড্রাগন ৮০০ প্রসেসর।
 স্মার্টফোনটির সামনে দুই দশমিক এক মেগাপিক্সেল এবং পেছনে অপটিক্যাল স্ট্যাবিলাইজার সুবিধাযুক্ত ১৩ মেগাপিক্সেল ক্যামেরা রয়েছে।
 ২৪বিট/১৯২ কিলোহার্টজ হাইফাই অডিও প্লেব্যাক, তিন হাজার এমএএইচ-এর একটি ব্যাটারি, দুই  গিগাবাইট র‌্যাম এবং ১৬/৩২
 গিগাবাইট তথ্য সংরক্ষণ সুবিধা রয়েছে। আগামী আট সপ্তাহের মধ্যে সাদা এবং কালো রঙে ফোনটি সারা
 বিশ্বে বাজারজাত করা হবে।চিপটিতে এলটিই-অ্যাডভান্সড প্রযুক্তি ব্যবহূত হওয়ায় ভোক্তাকে সর্বোচ্চ গতিতে ইন্টারনেট ব্যবহারের নিশ্চয়তা দিচ্ছে
 এলজি। অপারেটিং সিস্টেম হিসেবে অ্যানড্রয়েড ৪.২.২ জেলিবিন ব্যবহার করেছে প্রতিষ্ঠানটি।তবে নতুন ফোনে সবচেয়ে আশ্চর্য জনক
 বিষয় হচ্ছে এর ভলিউম এবং পাওয়ার বাটনের অবস্থান। সাধারণত মুঠোফোনগুলোর যে কোন এক ধারে এই
 বাটনগুলো দেখা যায়। কিন্তু এই প্রথম কোন প্রতিষ্ঠান এই তিনটি বাটনকে পেছনের কভারে ক্যামেরার ঠিক
 নিচে বসিয়েছে। ফোনটি অন্যান্য ফোনের থেকে প্রশস্ত হওয়ায় এই আকৃতির ডিভাইস ব্যবহার অভিজ্ঞতা বাড়ানোর লক্ষ্যে
 বাটনগুলো একপাশে না দিয়ে পেছনে দিয়েছে প্রতিষ্ঠানটি। এতে নিজের ছবি তোলা অনেক সহজ হবে। ভলিউম
 ডাউন-বাটন কিছুক্ষণ চেপে ধরার মাধ্যমে ক্যামেরা সক্রিয় আর আপ-বাটন চাপ দেয়ার মাধ্যমে কুইকমেমো অ্যাপ চালু
 করতে পারবে ব্যবহারকারীরা। স্মার্টফোনটিকে যথেষ্ট হালকা-পাতলা করে তৈরি করায় এটি ব্যবহারবান্ধব হবে বলেই এলজির দাবি।এখনও
 নতুন স্মার্টফোনটির দাম প্রকাশ করেনি এলজি কর্তৃপক্ষ।বাজার বিশ্লেষকেরা জানিয়েছেন, বর্তমানে স্মার্টফোনের বাজারে এলজির অবস্থান তিনে।
 প্রথম দুটি অবস্থানে স্যামসাং ও অ্যাপল। চলতি বছরের দ্বিতীয় প্রান্তিক অর্থাত্ এপ্রিল থেকে জুন এ
 তিন মাসে এক কেটি ২০ লাখ স্মার্টফোন বিক্রি করেছে এলজি।
অভিনব নকশার স্মার্টফোন‘জি২’
অভিনব নকশার স্মার্টফোন‘জি২’
