মুঠোফোনটি যখন পানিতে ভিজে যায়
 হাতের মুঠোয় থাকা মোবাইল ফোনটির প্রধান শত্রু পানি। অল্পবিস্তর পানিরোধী মোবাইল ফোন বাজারে আছে বটে,
 তবে বেশির ভাগ ফোনই পানিতে ভিজে গেলে ক্ষতিগ্রস্ত হয়। এই মোবাইল ফোন যদি কখনো পানিতে
 ভিজে যায়, তখন যা যা কিছু করা উচিত, তা নিচে দেওয়া হলো। মোবাইল ফোনটি যত
 দ্রুত সম্ভব পানি থেকে তুলে ফেলুন। হালকাভাবে মোবাইলটির নানান অংশ টিস্যু দিয়ে মুছবেন। পানি মোছার
 জন্য টিস্যু পেপার বা সুতির কাপড় ব্যবহার করুন। অতিরিক্ত ঝাঁকাবেন না। তাহলে অভ্যন্তরীণ বিভিন্ন অংশে
 পানি ঢুকে যেতে পারে। মোবাইল ফোনের ব্যাটারি খুলে ফেলুন। এটি সবচেয়ে গুরুত্বপূর্ণ ধাপের একটি। ফোনের
 অনেক ক্ষুদ্র ক্ষুদ্র যন্ত্রাংশ ক্ষতির হাত থেকে বাঁচতে পারে, যদি আপনি এর শক্তির উৎস (ব্যাটারি)
 বিচ্ছিন্ন করে দেন। সিমকার্ডটি খুলে ফেলুন। এতে অনেক প্রয়োজনীয় তথ্যাবলি থাকতে পারে। কার্ডটি খুলে শুকিয়ে
 এক পাশে রেখে দিন, যতক্ষণ আপনার ফোন ব্যবহার উপযোগী না হয়। মোবাইল ফোনের খাপ ও
 অন্যান্য বাড়তি জিনিসগুলোও আলাদা করে রাখুন। মোবাইল ফোনটি ভালোভাবে শুকান। ব্যাটারি খুলে অভ্যন্তরীণ অংশ শুকিয়ে
 নিন যতটুকু পারা যায়। শুকানোর জন্য অতিরিক্ত তাপমাত্রা প্রয়োগ করবেন না। ফোনের ভেতরের কিছু অংশে
 আপনি বিশেষভাবে তাপ দিতে পারেন। যেমন টেবিল ল্যাম্পের সাহায্যে। সম্ভব হলে ভ্যাকুয়াম ক্লিনার ব্যবহার করুন।
 আপনার ফোনের বিভিন্ন অংশের মধ্য থেকে একদম ছোট্ট পানির বিন্দুও টেনে বের করতে সাহায্য করবে।
 ফোনটি শুকাতে চাল ব্যবহার করুন। শুকনো চাল খুব ভালো কাজ করে থাকে। এক রাতের জন্য
 চালের মধ্যে আপনার ফোনটি রেখে দিন। এটা করলে ফোনে এক কণা পানিও অবশিষ্ট থাকবে না।
 সম্ভব হলে মোবাইল ফোনের সব অংশ খুলে শুকনো জায়গায় রাখুন। এখন ফোনটি পরীক্ষা করুন। ভালোভাবে
 পরিষ্কার করে ব্যাটারি ও সিমকার্ড লাগিয়ে ফোনটি চালু করুন। শুকানোর পরেও যদি ফোনটি চালু না
 হয়, আপনি একে পুরোপুরি খুলতে পারেন (যদি আপনার প্রাথমিক ধারণা থেকে থাকে)। এর কেসিং এবং
 অন্যান্য সব অংশ সাবধানতার সঙ্গে খুলে টিস্যু পেপার দিয়ে মুছে ফেলুন। আবার ভ্যাকুয়াম ক্লিনার ব্যবহার
 করতে পারেন। ফোনটিকে ভেজা অবস্থায় ফেলে রাখবেন না। যত তাড়াতাড়ি সম্ভব শুকাতে শুরু করুন। ফোনটি
 কোনোভাবেই শুকানোর আগে চালু করার চেষ্টা করবেন না। এতে শর্টসার্কিট হয়ে পুরো ফোনটিই বাতিল হয়ে
 যাবে। ব্যাটারিটি অতিরিক্ত তাপ থেকে দূরে রাখুন। খুব সহজেই আগুন লেগে যেতে পারে। —আছিব চৌধুরী

মুঠোফোনটি যখন পানিতে ভিজে যায়
মুঠোফোনটি যখন পানিতে ভিজে যায়
