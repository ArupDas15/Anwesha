গুগল মানচিত্রে ঢাকার অপরাধ
 উন্নত বিশ্বের সঙ্গে তাল মিলিয়ে প্রযুক্তির নানা ব্যবহার আমাদের দেশেও হচ্ছে। মূলত সাধারণ মানুষ যাতে
 সহজেই সেবা পেতে পারে, তার জন্যই প্রযুক্তিনির্ভর নানা কার্যক্রম। এবার এ কার্যক্রমে অংশ নিয়েছে ঢাকা
 মেট্রোপলিটন পুলিশ (ডিএমপি)। রাজধানী ঢাকার নিরাপত্তাকাজে নিয়োজিত ডিএমপির নানা কার্যক্রমের খবর তুলে ধরা হয়েছে ডিএমপির
 ওয়েবসাইটে (www.dmp.gov.bd)। শুধু তথ্য তুলে ধরাই নয়, জনসাধারণ যাতে সহজেই ঘরে বসে নানা তথ্য ও
 সেবা পেতে পারে, সে জন্য বিশেষভাবে সাজানো হয়েছে ওয়েবসাইটটিকে। এর মধ্যে নতুন সংযোজন গুগলের মানচিত্রে
 এলাকাভিত্তিক অপরাধের খবর যুক্ত করা।নানা তথ্যের ওয়েবসাইটডিএমপির সাম্প্রতিক সময়ে নতুনভাবে চালু করা ওয়েবসাইটে যুক্ত হয়েছে
 নানা ধরনের তথ্য। এতে বিভাগ অনুযায়ী তথ্যগুলো আলাদাভাবে ভাগ করা রয়েছে। নির্দিষ্ট তথ্যগুলোর বাইরে ‘ক্রাইম
 ইনফরমেশন’ বিভাগে মামলার ফলোআপ, মোস্ট ওয়ান্টেড ক্রিমিনালস, ডিএমপি ক্রাইম ম্যাপ, ওয়ান্টেড অপরাধীদের তালিকা, অপরাধের তথ্য
 ইত্যাদি। এর মধ্যে প্রতিটি ট্যাবেই রয়েছে নির্দিষ্ট বিষয়ের বিস্তারিত তথ্য। ডিএমপির উপপুলিশ কমিশনার (জনসংযোগ) মো.
 মাসুদুর রহমান জানান, সাধারণ মানুষ যাতে ঘরে বসে সহজেই তথ্য পেতে পারে, সে জন্য আমরা
 ডিএমপির ওয়েবসাইটটি আরও ইন্টারঅ্যাক্টিভ করে নতুনভাবে চালু করেছি। ওয়েবসাইটটির কাজ এখনো চলছে বলেও উল্লেখ করেন
 তিনি। মামলার ফলোআপ বিভাগে রয়েছে, গত মাসে পরিচালিত বিশেষ একটি অভিযানের বিস্তারিত। মোস্ট ওয়ান্টেড ক্রিমিনালস
 বিভাগে অপরাধীদের ছবিসহ নাম দেওয়া রয়েছে। পরিচয়হীন মৃতদেহের ছবিসহ রয়েছে লাশ পাওয়ার স্থান, তারিখসহ বিস্তারিত
 প্রাপ্ত তথ্য। এ ছাড়া ওয়ান্টেড অপরাধীদের তালিকায়ও রয়েছে ছবি। বিভিন্ন স্থান থেকে সংগৃহীত ছবিগুলো এ
 বিভাগে যুক্ত করা হয়েছে।মানচিত্রে অপরাধের খবরপুরো ওয়েবসাইটের মধ্যে বিশেষ একটি কার্যক্রম হচ্ছে ডিএমপির বিভিন্ন এলাকার
 তালিকাভুক্ত অপরাধের বিস্তারিত খবর মানচিত্রে যুক্ত করার বিষয়টি। গুগল মানচিত্রে ২০১২ সালের ডিসেম্বর (http://goo.gl/2JiYt) এবং
 ২০১৩ সালের জুনের অপরাধের বিস্তারিত তালিকা, কবে, কোথায় অপরাধ সংঘটিত হয়েছে ইত্যাদির তথ্যা দেওয়া আছে।
 যে এলাকায় অপরাধটি হয়েছে, সেখানেই পিন পয়েন্টের মাধ্যমে জায়গাটি মানচিত্রে চিহ্নিত করা আছে। আগ্রহী যে
 কেউ ওই এলাকার অপরাধের তথ্য জানতে ওই এলাকায় থাকা অপরাধবিষয়ক চিহ্নে ক্লিক করলেই সে এলাকায়
 ঘটে যাওয়া অপরাধের বিস্তারিত জানা যাবে। তারিখ অনুযায়ী নির্দিষ্ট থানাধীন অপরাধের বিষয়গুলো তুলে ধরা হয়েছে
 মানচিত্রে। মানচিত্রের বাঁ পাশেই রয়েছে ডাকাতি, খুন, দস্যুতা ইত্যাদি বিষয় তারিখ অনুযায়ী দেওয়া আছে। চাইলে
 এখান থেকেও নির্দিষ্ট বিষয়ে ক্লিক করে ওই এলাকা এবং অপরাধের তথ্যাদি জানা যাবে। ‘সাধারণ মানুষ
 যাতে ঘরে বসেই এসব এলাকার খবর মানচিত্রেই দেখতে পারে এবং সতর্ক থাকতে পারে, সে জন্যই
 আমরা এলাকাভিত্তিক অপরাধগুলোর তথ্য মানচিত্রে যুক্ত করেছি’ বলেন মো. মাসুদুর রহমান। বর্তমানে ছয় মাসের তথ্যাদি
 থাকলেও খুব শিগগির মানচিত্রে প্রতি মাসের এলাকাভিত্তিক অপরাধের তথ্য যুক্ত করা হবে বলেও জানান তিনি।
 সহজে মানচিত্র তৈরি এবং শেয়ারের বিনামূল্যের বিশেষ সেবা স্ক্র্যাবেল ম্যাপসের (www.scribblemaps.com) মাধ্যমে এ কাজটি করা
 হয়েছে।রয়েছে অন্যান্য সেবাশুধু অপরাধের খবরই নয়, ডিএমপির নতুন ওয়েবসাইটের রয়েছে সাধারণ মানুষের কাজে লাগে, এমন
 নানা বিষয়। রয়েছে পুলিশ ক্লিয়ারেন্স সার্টিফিকেটের জন্য আবেদনের নমুনা কপি। পিডিএফ আকারে থাকা এ কপির
 সঙ্গে রয়েছে আবেদনের বিস্তারিত। এ ছাড়া কমিউনিটি পুলিশিং বিস্তারিত, হারিয়ে যাওয়া বিভিন্ন ব্যক্তির ছবি, খবর
 ও বিস্তারিত তথ্য ইত্যাদি। এ ছাড়া ওয়েবসাইটে ডিএমপির বিস্তারিত, নতুন উদ্যোগ, বিভিন্ন ইউনিটের খবর, ও
 পুলিশ, বন্ধু আমার (বন্ধু পুলিশ) কার্যক্রমের বিস্তারিত, ভিকটিম সাপোর্ট সেন্টারের নানা খবর।চাঞ্চল্যকর মামলার হালনাগাদ‘প্রতিনিয়ত নানা
 ধরনের নতুন বিষয় যুক্ত হচ্ছে ডিএমপির ওয়েবসাইটে। এরই অংশ হিসেবে আমরা চাঞ্চল্যকর বিভিন্ন মামলার হালনাগাদ
 নিয়মিতভাবে ওয়েবসাইটের মাধ্যমে জানাব।’ বলেন মো. মাসুদুর রহমান। তিনি জানান, চাঞ্চল্যকর বিভিন্ন মামলার সর্বশেষ হালনাগাদ
 সাধারণ মানুষ জানতে চায়। সবার সুবিধার্থেই তাই এসব মামলার হালনাগাদ তথ্য ওয়েবসাইটে দেওয়া থাকবে। যাতে
 সবাই সহজেই ওয়েবসাইট থেকে জানতে পারেন মামলার হালনাগাদ তথ্য। ডিএমপিকে তথ্যপ্রযুক্তির মাধ্যমে নানাভাবে আধুনিকায়নের অংশ
 হিসেবে চালু হওয়া ওয়েবসাইটটিকে আরও উন্নত করার কাজ চলছে।তথ্য পেতে দেখুনঅপরাধের তথ্য ছাড়াও ডিএমপির সেবা
 পেতে ওয়েবসাইটটি দেখতে পারেন। এতে ঘরে বসেই পেতে পারেন অনেক তথ্য।
গুগল মানচিত্রে ঢাকার অপরাধ
গুগল মানচিত্রে ঢাকার অপরাধ
