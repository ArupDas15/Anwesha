নকিয়ার নতুন স্মার্টফোন চমক
 ৪১ মেগাপিক্সেলের ক্যামেরাযুক্ত ‘লুমিয়া ১০২০’ নামের একটি হাই অ্যান্ড স্মার্টফোনের ঘোষণা দিয়েছে নকিয়া। প্রযুক্তি বিশ্লেষকেরা
 জানিয়েছেন, নকিয়ার এ স্মার্টফোনটিতে সেরা স্মার্টফোন ক্যামেরা ব্যবহূত হয়েছে। ১১ জুলাই নিউইয়র্কে একটি অনুষ্ঠানে এ
 স্মার্টফোনটির ঘোষণা দিয়েছে নকিয়া। এ মাসেই যুক্তরাষ্ট্রের বাজারে আসছে এটি। খবর বিবিসি অনলাইনের। দীর্ঘদিন ধরেই নকিয়ার
 লুমিয়া সিরিজে নতুন মডেলের স্মার্টফোন আসছে বলে গুঞ্জন ছিল। এখন ৪১ মেগাপিক্সেলের পিওরভিউ ক্যামেরা নিয়ে
 নতুন  ‘লুমিয়া ১০২০’ আসছে বলে ঘোষণা দিল ফিনল্যান্ডের মুঠোফোন নির্মাতাপ্রতিষ্ঠান নকিয়া। লুমিয়া নিয়ে যত গুঞ্জন৪১ মেগাপিক্সেলের
 ক্যামেরাযুক্ত নতুন একটি স্মার্টফোন আনছে নকিয়া এমন খবর রটছে দীর্ঘদিন ধরেই। গুঞ্জন ছিল, ‘ইওএস’ কোড
 নামের উইন্ডোজনির্ভর নতুন এ স্মার্টফোনটি নকিয়া তাদের জনপ্রিয় লুমিয়া সিরিজে যুক্ত করতে পারে। ৭ জুন
 ‘ভিজি লিকস’ নামের একটি ইউটিউব অ্যাকাউন্ট থেকে নকিয়ার নতুন এ স্মার্টফোনের একটি ভিডিও ফাঁস করা
 হয়েছিল। ভিডিওতে নতুন স্মার্টফোনে ৪১ মেগাপিক্সেলের ক্যামেরা দেখানো হয়েছিল। ১০ জুলাই মাইক্রোসফটের উইন্ডোজ বিভাগের কর্মকর্তার
 কাছ থেকে ফাঁস হওয়া তথ্য বিশ্লেষণ করে পিসিওয়ার্ল্ড জানিয়েছিল, উইন্ডোজনির্ভর নতুন স্মার্টফোনটির মডেল হবে ‘লুমিয়া
 ১০২০’। ‘লুমিয়া ১০২০’নকিয়ার প্রধান নির্বাহী স্টিফেল ইলোপ লুমিয়া স্মার্টফোনটির দাম প্রসঙ্গে জানিয়েছেন, যুক্তরাষ্ট্রের মুঠোফোন সেবাদাতা প্রতিষ্ঠানগুলোর
 সঙ্গে দুই বছরের চুক্তিতে লুমিয়া ১০২০ মডেলটির দাম পড়বে ৩০০ মার্কিন ডলার। ২৬ জুলাই থেকে
 যুক্তরাষ্ট্রের বাজারে বিক্রি শুরু হবে এটি। চলতি বছরের সেপ্টেম্বর মাসে ইউরোপ ও চীনের বাজারে আসবে
 লুমিয়া ১০২০। নতুন ফিচারলুমিয়া ১০২০ মডেলের ক্যামেরার মাধ্যমে জুম ইন ও ছবি রিফ্রেম করা যাবে। নকিয়ার
 দাবি, নতুন লুমিয়া ফোনটিতে উন্নত ক্যামেরার পাশাপাশি উন্নত শব্দ, দীর্ঘক্ষণ চার্জ ও নিরাপদ ব্রাউজিং সুবিধা
 রয়েছে। ক্যামেরার ভবিষ্যত্স্মার্টফোন ক্যামেরার উন্নতির ফলে ডিজিটাল ক্যামেরার ভবিষ্যত নিয়ে শঙ্কিত হয়ে পড়েছেন বাজার বিশ্লেষকেরা। বাজার
 বিশ্লেষকেরা বলছেন, বর্তমানে বড় মাপের ডিএসএলআরের চেয়ে ছোট আকারের ক্যামেরার জনপ্রিয়তা বেশি। কিন্তু স্মার্টফোনে ডিজিটাল
 ক্যামেরার সুবিধা যুক্ত হওয়ায় ভোক্তারা এ দিকে ঝুঁকতে পারেন। লুমিয়া ১০২০-এর প্রতিদ্বন্দ্বীনকিয়ার নতুন স্মার্টফোনটিকে বাজারে অ্যান্ড্রয়েডনির্ভর
 বেশ কয়েকটি স্মার্টফোনের সঙ্গে প্রতিদ্বন্দ্বিতার মুখে পড়তে হবে। গ্যালাক্সি এস ৪, এক্সপেরিয়া জেড, এইচটিসি ওয়ান
 হবে লুমিয়ার শক্ত প্রতিদ্বন্দ্বি। দুর্বলতাবাজার বিশ্লেষকেরা জানিয়েছেন, স্মার্টফোনের বাজারে নকিয়ার স্মার্টফোনটি সাড়া ফেলবে। অ্যান্ড্রয়েড ও আইওএসনির্ভর
 স্মাটফোন বাজারের ৯২ শতাংশ দখল করে রাখায় সহজে ভোক্তারা উইন্ডোজে ফিরবে কিনা তা নিয়ে তাদের
 সংশয় রয়েছে। উইন্ডোজ ফোনের বড় দুর্বলতা হচ্ছে এর অ্যাপ্লিকেশন সংখ্যা কম। মাত্র এক লাখ ৬০
 হাজার অ্যাপ্লিকেশন গুগল ও অ্যাপলের তুলনায় খুবই কম।
নকিয়ার নতুন স্মার্টফোন চমক
নকিয়ার নতুন স্মার্টফোন চমক
