হ্যাক করে গাড়ি অচলের কৌশল প্রকাশে নিষেধাজ্ঞা
 সম্প্রতি দূর থেকে হ্যাক করে গাড়ির ইঞ্জিন বন্ধ করে দেওয়ার কৌশল প্রকাশ করতে নিষেধাজ্ঞা জারি
 করেছেন যুক্তরাজ্যের উচ্চ আদালত। জার্মান গাড়ি নির্মাতা ভক্সওয়াগেনসহ বেশ কয়েকটি গাড়ি নির্মাতা প্রতিষ্ঠান গবেষকেদের এ
 সংক্রান্ত তথ্য প্রকাশে নিষেধাজ্ঞা চেয়ে আদালতে যান। এক খবরে এ তথ্য জানিয়েছে বিবিসি।বার্মিংহাম বিশ্ববিদ্যালয়ের গবেষক
 ফ্লাভিও গারসিয়া ও বারিস এজ এবং নেদারল্যান্ডসের গবেষক রোয়েল ভারডাল্ট মিলে গাড়ির ইমোবিলাইজেশন সিস্টেমকে হ্যাক
 করার কৌশল উদ্ভাবন করেছেন। এ পদ্ধতির নাম মেগামোস ক্রিপটো। এ পদ্ধতিতে গাড়ির চাবির সঙ্গে যুক্ত
 ট্রান্সপোডার বেতার তরঙ্গের মাধ্যমে গাড়ির ইঞ্জিন বন্ধ করে রাখে।যুক্তরাষ্ট্রের লাস ভেগাসে অনুষ্ঠিতব্য ব্ল্যাক হ্যাট সম্মেলনে
 গাড়ি হ্যাক করার এ কৌশলের বিষয়টি উপস্থাপন করতে চেয়েছিলেন তাঁরা।গাড়ি নির্মাতা প্রতিষ্ঠানগুলোর ভাষ্য, গাড়ি হ্যাক
 করার কৌশল প্রকাশিত হলে তা দুর্বৃত্তদের হাতে চলে যেতে পারে।এদিকে গবেষকেরা বলছেন, এ গবেষণা জনস্বার্থে
 করা হয়েছিল। তবে, আদালতের রায়কে আমরা শ্রদ্ধা করি।
হ্যাক করে গাড়ি অচলের কৌশল প্রকাশে নিষেধাজ্ঞা
হ্যাক করে গাড়ি অচলের কৌশল প্রকাশে নিষেধাজ্ঞা
