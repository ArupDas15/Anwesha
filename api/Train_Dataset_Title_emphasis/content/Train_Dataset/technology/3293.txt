নোয়াখালী ও নাটোরে হাইটেক পার্ক
 নোয়াখালী ও নাটোরে হাইটেক পার্ক স্থাপন করা হবে। গতকাল সোমবার নাটোরের জেলা প্রশাসকের সম্মেলনকক্ষে আয়োজিত
 এক সেমিনারে এ তথ্য জানানো হয়। নাটোরের জেলা প্রশাসক মো. জাফর উল্লাহর সভাপতিত্বে ‘বাংলাদেশ হাইটেক
 পার্ক শিল্পের বিকাশ ও উন্নয়নে ভবিষ্যত্ করণীয়’ শীর্ষক সেমিনারে তথ্য ও যোগাযোগপ্রযুক্তি (আইসিটি) সচিব নজরুল
 ইসলাম খান বলেন, দ্রুত সময়ের মধ্যে মধ্যম আয়ের দেশ গড়তে প্রযুক্তি খাতের বিকাশ ঘটানোর কোনো
 বিকল্প নেই। তাই প্রতিটি জেলায় অন্তত একটি করে হাইটেক পার্ক স্থাপনের সিদ্ধান্ত নিয়েছে সরকার। সেমিনারে
 বক্তব্য দেন রাজশাহী বিশ্ববিদ্যালয়ের তথ্যপ্রযুক্তি বিভাগের সহযোগী অধ্যাপক শামীম আহমেদ, রাজশাহী প্রকৌশল বিশ্ববিদ্যালয়ের সহকারী অধ্যাপক
 আরাফাত হোসেন, খান মো. কাইসার, জেলা পরিষদের প্রশাসক সাজেদুর রহমান খান, পুলিশ সুপার নাহিদ হোসেন,
 সিভিল সার্জন রাকিবুল ইসলাম ও নাটোরের অতিরিক্ত জেলা প্রশাসক আবু আবদুল্লাহসহ অনেকে।এর আগে গত রোববার
 জেলা পর্যায়ে হাইটেক পার্ক শিল্প স্থাপন ও উন্নয়ন সমপ্রসারণের লক্ষ্যে  বাংলাদেশ হাইটেক পার্ক কর্তৃপক্ষ ও
 আইসিটি মন্ত্রণালয় এক সেমিনারের আয়োজন করে। নোয়াখালী জেলা প্রশাসকের সম্মেলনকক্ষে অনুষ্ঠিত সেমিনারে প্রধান অতিথি আইসিটি
 মন্ত্রণালয়ের যুগ্ম সচিব গাজী মিজানুর রহমান বলেন, গাজীপুরের কালিয়াকৈর ও যশোরের দুটি হাইটেক পার্ক স্থাপনের
 কাজ চলছে। নোয়াখালীতেও হাইটেক পার্ক নির্মাণ করা হবে। সেমিনারে বক্তব্য দেন নোয়াখালীর স্থানীয় সরকার বিভাগের
 উপপরিচালক আবু সালেহ মো. ফেরদৌস খান, অতিরিক্ত জেলা প্রশাসক পরিতোষ হাজরা, সোনাইমুড়ী উপজেলা নির্বাহী কর্মকর্তা
 রহিমা খাতুন, নোয়াখালী কলেজের সাবেক অধ্যক্ষ কাজী মো. রফিক উল্যাসহ অনেকে। এতে মূল প্রবন্ধ উপস্থাপন
 করেন নোয়াখালী বিজ্ঞান ও প্রযুক্তি বিশ্ববিদ্যালয়ের কম্পিউটার বিজ্ঞান বিভাগের সহকারী অধ্যাপক অভিজিত্ চক্রবর্তী, নোয়াখালী সরকারি
 কলেজের আইসিটি বিভাগের অধ্যাপক জাফর ইকবাল ও তথ্য ও প্রযুক্তি মন্ত্রণালয়ের সহকারী পরিচালক আহসান উদ্দিন
 মুরাদ। —নাটোর ও নোয়াখালী প্রতিনিধি
নোয়াখালী ও নাটোরে হাইটেক পার্ক
নোয়াখালী ও নাটোরে হাইটেক পার্ক
