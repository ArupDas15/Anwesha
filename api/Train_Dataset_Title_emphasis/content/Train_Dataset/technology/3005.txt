ভারচুয়ালকে বস্তুতে অনুভূতিশীল করছে মাইক্রোসফট
 ভারচুয়াল জগতের কোনো বস্তুকে যখন টাচস্ক্রিনের মাধ্যমে স্পর্শ করা হবে তখন সে বস্তুকে অনুভব করা
 যাবে। সম্প্রতি মাইক্রোসফটের গবেষকেরা থ্রিডি বা ত্রিমাত্রিক প্রযুক্তির এমনই টাচস্ক্রিন উদ্ভাবন করেছেন। এক খবরে এ
 তথ্য জানিয়েছে বিবিসি অনলাইন। গবেষকেরা জানিয়েছেন, ভারচুয়াল বস্তু অনুভব করার এই প্রকল্পে ব্যবহূত হয়েছে একটি
 এলসিডি ফ্ল্যাট প্যানেলের স্ক্রিনে ফোর্স সেন্সর ও রোবটিক বাহু ব্যবহার করা হয়েছে। এই সেন্সর ও
 রোবটটিক পদ্ধতি ভার্চুয়াল বস্তুকে সামনে ও পেছনে ঠেলে দেওয়ার অনুভূতি সৃষ্টি করতে পারে। গবেষকেরা জানিয়েছেন,
 এ গবেষণা চিকিত্সাক্ষেত্রে ও গেম তৈরিতে ব্যবহার করা যাবে। ভারচুয়াল বস্তু স্পর্শের প্রযুক্তি হলোডেস্ক মাইক্রোসফট এমন প্রযুক্তি
 নিয়ে কাজ করছে যাতে কোনো ভারচুয়াল বস্তু হলোগ্রাফিক প্রযুক্তিতে স্পর্শের অনুভূতি জাগাতে পারে। গবেষকেরা এ
 প্রযুক্তিটির নাম দিয়েছেন ‘হলোডেস্ক’। এ প্রযুক্তির মাধ্যমে ভারচুয়াল থ্রিডির কোনো বস্তুকে ছুঁয়ে দেখার অনুভূতি মিলবে
 এবং ভারচুয়াল থ্রিডির বস্তুটিও বাস্তব কোনো বস্তুর নিয়মেই আচরণ করবে। এ প্রযুক্তিতে ওপরের একটি স্ক্রিন
 থেকে দ্বিমাত্রিক ছবি প্রজেক্টরের মাধ্যমে একটি নির্দিষ্ট স্থানে পড়বে। একটি কাইনেটিক ক্যামেরা ব্যবহারকারীর হাত বরাবর
 এ প্রজেক্টরের ওপর বস্তুর থ্রিডি ছবি দেখাবে। এদিকে, একটি ওয়েবক্যাম ব্যবহারকারীর মুখভঙ্গি ট্র্যাক করে বস্তুটিকে
 তার স্পর্শানুভূতির নাগালে এনে দেবে। আর সবগুলো ডিভাইস একত্রে একটি এলগরিদম মেনে রিয়েল টাইমেই ভার্চুয়াল
 থ্রিডি বস্তুকে নিজের মতো করে অনুভবের সুযোগ দেবে।ব্যবহারকারী নির্দিষ্ট এলাকায় হাত রেখে সামনে থাকা স্বচ্ছ
 একটি ডিসপ্লেতে বস্তুটি দেখতে পাবেন। টাচস্ক্রিনে অনুভব করা যাবে কিবোর্ডটাচ স্ক্রিনযুক্ত পণ্যে ফোর্স সেন্সর ও রোবটটিক
 বাহু ব্যবহার করা ফলে টাচস্ক্রিনের ওপরে কিবোর্ড বা কিবোর্ডের বাটনগুলো স্পর্শ করার অনুভূতি পাওয়া যাবে।
 মাইক্রোসফটের গবেষকেরা জানিয়েছেন, টাচস্ক্রিন সুবিধার কোনো পণ্যে আলাদাভাবে কোনো কি-বাটনের স্পর্শ অনুভব করা যায় না
 বলেই দ্রুতগতিতে টাইপ করা কষ্টকর। তাঁরা টাচস্ক্রিনে বাটনের অস্তিত্ব অনুভব করার প্রযুক্তি নিয়ে কাজ করছেন।
 গবেষকেরা জানিয়েছেন, টাইপের প্রয়োজন হলে এ কী-বোর্ড ব্যবহার করে দ্রুত টাইপ করা যাবে আবার টাইপ
 শেষ হলেই মিলিয়ে যাবে।
ভারচুয়ালকে বস্তুতে অনুভূতিশীল করছে মাইক্রোসফট
ভারচুয়ালকে বস্তুতে অনুভূতিশীল করছে মাইক্রোসফট
