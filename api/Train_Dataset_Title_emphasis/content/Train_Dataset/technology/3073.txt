হেডফোন দিয়েই মুঠোফোন চার্জ!
 সৌরশক্তিচালিত হেডফোন দিয়েই চার্জ দেওয়া যাবে মুঠোফোনে। সম্প্রতি চার্জ দেওয়ার নতুন এ উপায়টি উদ্ভাবন করেছেন
 যুক্তরাজ্যের অ্যান্ড্রু অ্যান্ডারসন নামের একজন গবেষক। এক খবরে এ তথ্য জানিয়েছে বিবিসি।উদ্ভাবক অ্যান্ড্রু তাঁর সৌরশক্তিনির্ভর
 হেডফোনের নাম দিয়েছেন ‘অনবিট’।অ্যান্ড্রু জানিয়েছেন, তাঁর তৈরি প্রোটোটাইপ হেডফোনের ব্যান্ডে বসানো রয়েছে বিশেষ নমনীয় সৌর
 কোষ। এটি সূর্যশক্তি থেকে শক্তি সংগ্রহ করবে এবং তা চার্জে রূপান্তরিত করে মুঠোফোনের শক্তি উত্স
 হিসেবে কাজ করবে। এ হেডফোন শুধু গান বা কথা শোনার কাজে নয়, চার্জার হিসেবেও এটি
 ব্যবহূত হবে। হেডফোনের সঙ্গে যুক্ত লিথিয়াম আয়ন ব্যাটারিতে জমা থাকবে চার্জ।কিকস্টার্টার নামের একটি ওয়েবসাইটে সম্প্রতি 
 বিনিয়োগ চেয়ে প্রকল্প জমা দিয়েছেন অ্যান্ড্রু। প্রত্যাশিত দুই লাখ পাউন্ড বিনিয়োগ পেলেই ২০১৪ সাল থেকে
 সৌরশক্তিনির্ভর ‘অনবিট’ হেডফোন উত্পাদন শুরু করবেন তিনি।অ্যান্ড্রু আরও জানিয়েছেন, বর্তমানে ‘অনবিট’ হেডফোনের নকশা উন্নয়ন ও
 প্রোটোটাইপ তৈরিতে কাজ করছেন তিনি।
হেডফোন দিয়েই মুঠোফোন চার্জ!
হেডফোন দিয়েই মুঠোফোন চার্জ!
