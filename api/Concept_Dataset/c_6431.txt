সাময়িক পত্র, সাময়িকী বা ম্যাগাজিন বলতে নির্দিষ্ট সময় পরপর প্রকাশিত এক ধরনের পত্রিকা যা কাগজে বা ইলেক্ট্রনিকভাবে (যাকে অনেক সময়ে অনলাইন সাময়িক পত্র বলা হয়ে থাকে) প্রকাশিত হয়ে থাকে। সাময়িকীগুলিতে বিভিন্ন বিষয়বস্তুর সমাহার থাকে। এটি আর্থিক সহযোগিতা পেয়ে থাকে বিভিন্ন বিজ্ঞাপন, ক্রয়মূল্য, আগাম প্রদত্ত চাঁদা অথবা এই তিনটির সমন্বয়ে।
ম্যাগাজিন হলো একধরনের সাময়িক প্রকাশনা যা মুদ্রণ অথবা বৈদ্যুতিক মুদ্রণ (বৈদ্যুতিক বা অনলাইনে প্রকাশিত ম্যাগজিন মুলত অনলাইন ম্যাগাজিন) মাধ্যমে সাধারণত নির্দিষ্ট সময়-অন্তর প্রকাশিত হয়ে থাকে। ম্যগাজিন নির্ধারিত সময়ে বৈচিত্র্যপূর্ণ বিষয়বস্তুর প্রকাশ করে। সাধারণত  বিজ্ঞাপন, বিনিময় মূল্য, এবং পূর্বে পরিশোধিত সাবস্ক্রিপশন অর্থ, অথবা এই তিনের সমন্বয়ে ম্যাগাজিনের আর্থিক ব্যবস্থা গড়ে উঠে ও ম্যাগাজিন প্রকাশ নিশ্চিত হয়। বুৎপত্তিগত অর্থে,  "ম্যাগাজিন" শব্দটি সংগ্রহ বা সংগ্রহস্থল নির্দেশ করে। তবে, প্রকাশনা মাধ্যমে একে অনুচ্ছেদ বা নিবন্ধের সংগ্রহ বলা হয়ে থাকে।কয়েকটি ম্যাগাজিনের উদাহরণ হল "এখন শান্তিকেতন","দাহপত্র", "পিপল", "ফ্যামিলি সার্কেল", "ন্যাশনাল জিওগ্রাফিক", "ওয়াচটাওয়ার", "নাটমন্দির", "উজানের পথে" , "উত্তর কাল" প্রভৃতি।