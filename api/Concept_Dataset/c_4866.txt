চ্যালেঞ্জ ২ ২০১২ সালের একটি বাংলা চলচ্চিত্র। রাজা চন্দ পরিচালিত এই ছবিতে মুখ্য ভূমিকায় অভিনয় করেছে দেব ও টেলিভিশনের স্বনামধন্য তারকা পূজা বোস। ২০০৯ সালে মুক্তিপ্রাপ্ত চলচ্চিত্র চ্যালেঞ্জের সিক্যুয়েল নয় এটি। এটি ভিন্ন প্রেক্ষাপট নিয়ে গড়ে উঠেছে। কলকাতা ছাড়াও এই ছবি মালয়েশিয়া, দুবাই এবং মুম্বইয়ে শ্যুটিং হয়েছে। ২০১৩ সালে রংবাজ এবং ডিসেম্বরের  ছবি চাঁদের পাহাড়ের আগে পর্যন্ত এই ছবির বাজেট ছিল সর্বোচ্চ (প্রায় ১৪০ মিলিয়ন)। ২০১১ সালে মুক্তিপ্রাপ্ত তেলুগু চলচ্চিত্র ডুকুডুর পুন”নির্মাণ এটি। শ্রীনু ভাইতালা পরিচালিত সেই চলচ্চিত্র অভিনয় করেছিল মহেশ বাবু ও সামান্থা।