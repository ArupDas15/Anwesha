গ্রাফিক্স ট্যাবলেট (যাকে ডিজিটাইজার বা ডিজিটাল ড্রয়িং ট্যাবলেট বা পেন ট্যাবলেট বা ডিজিটাল আর্ট বোর্ড নামেও ডাকা হয়) হল এমন একটি কম্পিউটার ইনপুট ডিভাইস যা ব্যবহারকারীর হাতে আকা ছবি, এ্যানিমেশন এবং গ্রাফিক্সকে বিশেষ কলম সদৃশ স্টাইলাস দিয়ে আকাঁর সুবিধা দেয়। বাস্তবে কোন ব্যক্তি যেমন কাগজে কলম, তুলি, পেন্সিল বা এই ধরনের সামগ্রী দিয়ে ছবি আকে ঠিক তেমনি গ্রাফিক্স ট্যাবলেটে তা আকা হয়। এই সমস্ত ট্যাবলেট দিয়ে হাতে লিখা স্বাক্ষর বা ডেটা ইনপুট হিসেবে কম্পিউটারে দেয়া সম্ভব হয়। এটি দিয়ে কোন ছবিকে একটি কাগজ হতে ট্রেস করা যায় যা ট্যাবলেটের উপরিভাগে ঠিকভাবে রাখলেই শুধুমাত্র সম্ভব। এই পদ্ধতিতে ডেটা কম্পিউটারের ইনপুট করা বা ধারণ করাকে ডিজিটাইজিং বলে।
যন্ত্রটিতে একটি সমতল বর্গাকার উপরিভাগ থাকে যাতে ব্যবহারকারীরা আকতে পারেন বা ট্রেস করতে পারেন স্টাইলাস পেন দ্বারা বা কলমের সদৃশ কোন যন্ত্র দ্বারা যা স্টাইলাসের মত কাজ করে। অঙ্কিত ছবিটি কম্পিউটারের মনিটরে দেখা যায়, যদিও বর্তমানে কিছু গ্রাফিক্স ট্যাবলেটে এলসিডি মনিটর যোগ করা আছে যাতে ব্যবহারকারী বাস্তবতার স্বাদ পেতে পারেন বা সহজে ব্যবহার করতে পারেন।
কিছু ট্যাবলেট মাউসের পরিবর্তে প্রাথমিক পয়েন্টিং বা নির্দেশক এবং নেভিগেশন যন্ত্র হিসেবে ডেস্কটপ কম্পিউটারে ব্যবহৃত হয়।

