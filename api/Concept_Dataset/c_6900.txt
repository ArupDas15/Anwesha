গ্রিক গণিত বলতে গণিতের সেই সকল অংশকে বোঝানো হয় যেগুলি গ্রিক ভাষায় লেখা হয়েছিল। খ্রিস্টপূর্ব ৭ম শতক থেকে খ্রিস্টীয় ৫ম শতক পর্যন্ত ভূমধ্যসাগরের পূর্ব উপকূলে গণিত নিয়ে ব্যাপক চর্চা করা হয়েছিল। মহান আলেকজান্ডার পরবর্তী সময়ের গ্রিক গণিত যুগকে প্রায়শই হেলেনেস্টিক গণিত বলে অভিহিত করা হয়। গণিত বিষয়ক অধ্যয়ন ও গাণিতিক সূত্র ও প্রমাণের সাধারণ ব্যবহার হল গ্রিক গণিত ও পূর্ববর্তী সভ্যতার গণিতে পার্থক্য।

