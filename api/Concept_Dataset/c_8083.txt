বাংলানিউজটোয়েন্টিফোর.কম একটি বাংলাদেশী অনলাইন দৈনিক ও সংবাদ সংস্থা। বাংলানিউজ বাংলা ভাষায় ২৪ ঘণ্টা সার্বক্ষণিক খবর প্রকাশের বাংলা ওয়েব পোর্টাল। সংবাদ বিনোদন সারাক্ষণ স্লোগান নিয়ে ২০১০ সালের ১ জুলাই বাংলানিউজ যাত্রা শুরু করে। প্রতিষ্ঠাকালে পোর্টালটির প্রধান সম্পাদকের দায়িত্বে ছিলেন প্রখ্যাত সাংবাদিক আলমগীর হোসেন। রাজধানী ঢাকা ছাড়াও বাংলাদেশের প্রত্যেক জেলায় এর প্রতিনিধি রয়েছে। আর যুক্তরাষ্ট্র, যুক্তরাজ্য, কানাডা, লন্ডনসহ বিশ্বের বড় বড় শহরেও রয়েছেন বাংলানিউজের নিজস্ব প্রতিনিধি।