নিখোঁজ ও নিহত দেশীয় নারীদের (এমএমআইডব্লিউ) মানবাধিকার সংকট অসমভাবে কানাডা ও মার্কিন যুক্তরাষ্ট্রের আদিবাসীদের প্রভাবিত করে, বিশেষ করে এফএনএমআই (ফার্স্ট নেশনস, মেটিস, ইনুইট) ও আদি আমেরিকান সম্প্রদায়ের লোকজনদের। মার্কিন যুক্তরাষ্ট্র ও কানাডায় একটি অনুরূপ গণআন্দোলন সংগঠিত মিছিলের মাধ্যমে নিখোঁজ ও খুন হওয়া আদিবাসী নারী ও মেয়েদের (এমএমআইডব্লিউজি) সচেতনতা বৃদ্ধির জন্য কাজ করে; ডাটাবেস নির্মাণ; স্থানীয় কমিউনিটি, সিটি কাউন্সিল ও উপজাতীয় কাউন্সিল মিটিং; এবং পুলিশের জন্য পারিবারিক সহিংসতার প্রশিক্ষণ।এমএমআইডব্লিউ'কে কানাডার জাতীয় সংকট এবং কানাডার গণহত্যা হিসেবে বর্ণনা করা হয়েছে।  আদিবাসী গোষ্ঠী, কর্মী ও বেসরকারি সংস্থার থেকে বারবার আহ্বানের জবাবে প্রধানমন্ত্রী জাস্টিন ট্রুডোরঅধীনে কানাডা সরকারের ২০১৬ সালের সেপ্টেম্বর মাসে একটি জাতীয় সরকারি তদন্ত  নিখোঁজ  এবং আদিবাসী নারী আর মেয়ে হত্যার বিষয়ে জাতীয় তদন্ত প্রতিষ্ঠা করে।  অনুসন্ধানের পটভূমি অনুসারে, ১৯৮০ সাল থেকে ২০১২ সালের মধ্যে, আদিবাসী নারী ও মেয়েরা কানাডার সমস্ত নারী হত্যার ১৬% এর প্রতিনিধিত্ব করে, যখন তারা কানাডার মোট মহিলা জনসংখ্যার মাত্র ৪% এর প্রতিনিধিত্ব করে। ২০১৯ সালের ৩ জুন তদন্ত সম্পন্ন করা হয় এবং জনসাধারণের কাছে উপস্থাপন করা হয়। আরসিএমপি-এর  ২০১৪ সালের "অনুপস্থিত ও হত্যা করা আদিবাসী নারী: একটি জাতীয় অপারেশনাল সংক্ষিপ্ত বিবরণ" শিরোনামের একটি প্রতিবেদনে দেখা গেছে যে ৩০ বছরের ব্যবধানে ১,০০০ জনেরও বেশি আদিবাসী মহিলাদের হত্যা করা হয়েছে। ২০০১ সাল থেকে ২০১৫ সাল পর্যন্ত, কানাডায় আদিবাসী মহিলাদের হত্যার হার অন্যান্য মহিলাদের হত্যার হার থেকে প্রায় ছয়গুণ বেশি, যা "প্রতি ১,০০,০০০ জনসংখ্যার ৪.৮২ জন, অপরদিকে জাতীয় ক্ষেত্রে এর মান প্রতি ১,০০,০০০ জনসংখ্যায় ০.৮২ জন।"  নুনাভুত, ইউকন, উত্তর-পশ্চিম অঞ্চল এবং ম্যানিটোবা, আলবার্টা ও সাসকাচোয়ান প্রদেশে, হত্যাকাণ্ডের ভুক্তভোগী মধ্যে আদিবাসী মহিলাদের এই অতিরিক্ত প্রতিনিধিত্ব আরও বেশি ছিল। নেটিভ উইমেন্স অ্যাসোসিয়েশন অব কানাডা (এনডব্লিউএসি) ১৯৬০ -এর দশক থেকে ৫৮২ টি মামলা নথিভুক্ত করেছে, যেখানে ২০০০ সালের পর ৩৯% মামলা নথিভুক্ত হয়  - যদিও অ্যাডভোকেসি গ্রুপ বলছে যে কানাডায় আরও অনেক নারী নিখোঁজ রয়েছে, যার মধ্যে ব্রিটিশ কলম্বিয়ায় সর্বোচ্চ সংখ্যক মামলা রয়েছে। টিয়ার হত্যার রাজপথে নিহত ১৯ জন নারী এবং সিরিয়াল কিলার রবার্ট পিকটন কর্তৃক হত্যা করা ভ্যাঙ্কুভার এলাকার ৪৯ জন মহিলার মধ্যে উল্লেখযোগ্য মামলাগুলি অন্তর্ভুক্ত রয়েছে।

