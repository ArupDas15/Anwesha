১২ নং জাতীয় সড়ক বা এনএইচ ১২ ভারতের উত্তর-দক্ষিণ মহাসড়কগুলির একটি। সড়কটি দক্ষিণ ২৪ পরগণা জেলার বকখালি থেকে শুরু হয় এবং উত্তর দিনাজপুর জেলার  ডালখোলা শহরে ২৭ নং জাতীয় সড়কের সঙ্গে সংযুক্ত হয়। এই জাতীয় সড়কটি দক্ষিণ চব্বিশ পরগণা, কলকাতা, উত্তর চব্বিশ পরগনা, নদিয়া, মুর্শিদাবাদ, মালদা, উত্তর দিনাজপুর জেলার মধ্য দিয়ে ৬১২ কিমি পথ অতিক্রম করে ডালখোলায় ২৭ নং জাতীয় সড়কের সঙ্গে মিলিত হয়।