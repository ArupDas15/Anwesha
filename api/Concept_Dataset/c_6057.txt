শিরোনামহীন শিরোনামহীন বাংলা রক ব্যান্ড শিরোনামহীনের পঞ্চম স্টুডিও অ্যালবাম। ১৭ বছরের সঙ্গীত সফরের পরে শিরোনামহীন প্রথম স্ব-নামে অ্যালবাম প্রকাশ করে। এটি ২০১৩ সালের ১৯ জুলাই সাইরেন সঙ্গীত প্রকাশনা সংস্থার অধীনে জি-সিরিজের ব্যানারে বাংলাদেশে প্রকাশিত হয়। কাইনেটিক মিউজিক অ্যলবামটির ডিজিটাল পরিবেশনা করে।
অ্যালবামের "আবার হাসিমুখ" গানটি তাদের পূর্রবর্তী "হাসিমুখ" গানের একটি সংস্করণ। তানিম রহমান অংশুর পরিচালনায় "আবার হাসিমুখ" গানটির একটি মিউজিক ভিডিও নির্মাণ করা হয়েছে, যেখানে অভিনয় করেছেন ২০০৭ সালের মিস বাংলাদেশ বিজয়ী জান্নাতুল ফেরদৌস পিয়া।