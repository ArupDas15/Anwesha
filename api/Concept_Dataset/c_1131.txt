ভারতের দক্ষিণ দিকে অবস্থিত পুদুচেরি কেন্দ্রশাসিত অঞ্চলের চারটি জেলার মধ্যে একটি হল মাহে জেলা (ফরাসি: District de Mahé)। জেলাটি সম্পূর্ণ মাহে অঞ্চল নিয়ে গঠিত। আয়তনের দিক থেকে মাহে জেলা ভারতের সবচেয়ে ক্ষুদ্র জেলা। ৯ বর্গ কিলোমিটার বিস্তৃত এই জেলাটির স্থলসীমান্তে চতুর্দিকে রয়েছে কেরালা রাজ্যের উত্তর মালাবার অঞ্চল। জেলাটি উত্তরে তিনভাগ কণ্ণুর জেলা এবং দক্ষিণে একভাগ কালিকট জেলা দ্বারা পরিবেষ্ঠিত। শুধু তাই নয় ভৌগোলিকভাবে মাহে জেলাও উত্তর মালাবার অঞ্চলেরই অন্তর্ভুক্ত।
ভারতের ৭৩৬ টি জেলার মধ্যে এই জেলাটি ষষ্ঠ সর্বনিম্ন জনসংখ্যা বিশিষ্ট জেলা।