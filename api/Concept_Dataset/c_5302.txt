নন-হিস্টোন প্রোটিন হলো ক্রোমাটিনের হিস্টোন প্রোটিনসমূহ অপসারণের পর অবশিষ্ট প্রোটিনের সাধারণ নাম। এই নন-হিস্টোন প্রোটিন হলো হেটারোজেনাস প্রোটিনের একটি বিশাল গ্রুপ, যা ক্রোমোজোমের উচ্চস্তরের গঠন কাঠামোর সংগঠন এবং পূরণে ভূমিকা রাখে। এরা নিউক্লিওসোম পুনর্গঠন, ডিএনএ অনুলিপন, আরএনএ সংশ্লেষণ এবং প্রক্রিয়াকরণ, নিউক্লীয় পরিবহন, স্টেরয়েড হরমোন ক্রিয়া এবং ইন্টারফেজ/মাইটোসিস রূপান্তরেও ভূমিকা রাখে। স্ক্যাফল্ড প্রোটিন, ডিএনএ পলিমারেজ, হেটারোক্রোমাটিন প্রোটিন ১ এবং পলিকম্ব-গ্রুপ প্রোটিনসমূহ হলো সাধারণ নন-হিস্টোন প্রোটিন। এছাড়াও আরও বেশ কিছু গাঠনিক, নিয়ন্ত্রক এবং কার্যকর মোটর প্রোটিন এই গ্রুপের অন্তর্ভুক্ত। এই নন-হিস্টোন প্রোটিনগুলো অম্লধর্মী।

