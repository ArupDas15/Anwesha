উন্মুক্ত উৎস সফটওয়্যার বা ওপেন-সোর্স সফটওয়্যার হল এক ধরনের কম্পিউটার সফটওয়্যার যেটা উন্মুক্ত উৎস লাইসেন্সের অধীনে প্রকাশ করা হয়, এবং সফটওয়্যারটির কপিরাইট অধিকারী ব্যবহারকারীকে সফটওয়্যারটি পরিবর্তন, পরিবর্ধন, সম্পাদনা এবং উন্নয়নের অধিকার প্রদান করে একই সাথে তাকে সফটওয়্যারটি বিতরণেরও অধিকার প্রদান করে।
কিছু উন্মুক্ত উৎস লাইসেন্স মুক্ত উৎস লাইসেন্সের সংজ্ঞা মেনে প্রকাশ করা হয় আবার এমন অনেক উন্মুক্ত উৎস সফটওয়্যার আছে যা পাবলিক ডোমেইন লাইসেন্সের অধীনে প্রকাশিত।
উন্মুক্ত উৎস সফটওয়্যার প্রায় সময়ই ডেভলপ করা হয় সকলের দলগত প্রচেষ্টার মাধ্যমে। উন্মুক্ত উৎস ডেভলপমেন্টের একটি উজ্জ্বল উদাহরণ হল উন্মুক্ত উৎস সফটওয়্যার, একই সাথে উন্মুক্ত কন্টেন্ট আন্দোলনও দিন দিন জনপ্রিয়তা পাচ্ছে।স্ট্যান্ডিশ গ্রুপের একটি প্রতিবেদনে বলা হয়েছে উন্মুক্ত উৎস সফটওয়্যার ব্যবহার করার ফলে গ্রাহকদের প্রতিবছর ৬ হাজার কোটি টাকা সাশ্রয় হয়।

