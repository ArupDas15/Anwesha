চপ্পল বা স্যান্ডেল একটি পা-খোলা ধরনের পাদুকা। চপ্পল তৈরি হয় একটি তলি বা তলা এবং ফিতার সমন্বয়ে। চপ্পলের তলিটিকে পায়ের পাতার সাথে আটকে রাখার জন্য যে ফিতা ব্যবহৃত হয় তা পায়ের আঙুলের কাছে বা গোড়ালীর উপরের দিকে থাকে। অন্যান্য ধরনের পাদুকার সাথে চপ্পলের পার্থক্য অস্পষ্ট হলেও (হুরাশি-মেক্সিকোতে ব্যবহৃত পাদুকার ক্ষেত্র যেমন) এটা বলা যায় যে চপ্পলে পায়ের পাতা পুরোপুরি বা বেশীরভাগই খোলা থাকে আর অন্যান্য পাদুকাতে পায়ের পাতার বেশীরভাগ অংশ ঢাকা থাকে। মানুষ অনেক কারণে চপ্পল ব্যবহার করে। তার মধ্যে রয়েছে অর্থনৈতিক কারণ (চপ্পলে অল্প পরিমাণে উপাদান লাগে বলে দামও তুলনামূলকভাবে কম), গরম আবহাওয়ায় স্বস্তি পেতে এবং ফ্যাশনের জন্য।