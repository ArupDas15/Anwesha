শাওয়াল (আরবী: شوّال ) ইসলামি বর্ষপঞ্জির দশম মাস। শাওয়ালের প্রথম দিনটি ঈদ-উল-ফিতর হিসেবে উদযাপিত হয়। ইসলামের প্রচলিত বিধান মতে, শাওয়াল মাসে ৬টি রোজার যথেষ্ট পূণ্য রয়েছে। তাই অনেক ধর্মপ্রাণ মুসলমানই রমজানের রোজা পালন শেষে, শাওয়াল মাসেও ছয়টি রোজা রেখে থাকেন অতিরিক্ত পূণ্যপ্রাপ্তির আশায়। তবে শাওয়াল মাসের প্রথম দিন অর্থাৎ ঈদ-উল-ফিতরের দিন রোজা রাখা ইসলামে নিষিদ্ধ, তাই ঐ দিন বাদে এই রোজাগুলো রাখার নিয়ম।