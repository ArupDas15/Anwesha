দুর্ঘটনা (ইংরেজি: Accident) একটি অদৃষ্টপূর্ব, অকল্পনীয় এবং আকস্মিক ঘটনা বা বিষয় যা প্রায়শঃই অমনোযোগীতা কিংবা প্রয়োজন-অপ্রয়োজনের ফলে সৃষ্ট হয়ে থাকে। সচরাচর ক্ষেত্রে এটি প্রায়শঃই ব্যক্তিকেন্দ্রীক, মানসিক কিংবা সামাজিক বিপর্যয় বয়ে নিয়ে আসে। কিন্তু আকস্মিকভাবে ঘটনা ঘটার পূর্বেই যদি দুর্ঘটনা চিহ্নিত করা যায়, তাহলে এ সমস্যা দূর করা সম্ভব এড়িয়ে যাওয়ার মাধ্যমে।
আঘাত থেকে মুক্ত বিষয়ে বিশেষজ্ঞরা দুর্ঘটনাকে শুধুমাত্র একটি বিষয় হিসেবে মেনে নেয়ার পক্ষপাতি নন। তাদের অভিমত, দুর্ঘটনা এমন একটি বিষয় যা আঘাতের মাধ্যমে ঘটে থাকে। অধিকাংশ আঘাতজনিত ঘটনাকেই তারা চিহ্নিত করার মাধ্যমে পূর্ব সংকেত প্রদান করে নিরাময়ের উপযুক্ত ব্যবস্থা নিয়ে থাকেন। এ ধরনের ঘটনাগুলো যখন ব্যাপক আকারে পূর্ব সঙ্কেত প্রদানপূর্বক যথাযথ প্রচার ও প্রতিরোধের ব্যবস্থা নেয়া হয়, তখন তা অনেকখানিই সহনীয় মাত্রায় এসে যায় এবং ক্ষয়-ক্ষতির সম্ভাবনাও তুলনামূলকভাবে কম হয়। ঘটনা পরম্পরায় দুর্ঘটনার সংজ্ঞা ভিন্নতর হয়ে থাকে। তন্মধ্যে সংঘর্ষ, পানিতে ডুবে যাওয়া, সাপে কাটা, অগ্নিকাণ্ড কিংবা উঁচু স্থান থেকে পতিত হওয়া অন্যতম।
সাধারণতঃ সড়ক দুর্ঘটনায় গাড়ীর মুখোমুখি সংঘর্ষ, অগ্নিকাণ্ড ইত্যাদি সাধারণ দুর্ঘটনা হিসেবে চিহ্নিত হয়ে আছে। এ জাতীয় দুর্ঘটনাগুলো সরেজমিনে তদন্তপূর্বক চিহ্নিতকরণের মাধ্যমে প্রয়োজনীয় পদক্ষেপ গ্রহণ করে ভবিষ্যতে এড়িয়ে যাওয়া যায় যা 'তৃণমূল পর্যায়ে কারণ চিহ্নিত বিশ্লেষণ' নামে পরিচিত। কিন্তু সচরাচর তা ব্যাপক আকারে ও অদৃষ্টবাদজনিত কারণে প্রতিপালিত হয় না। তৃণমূল পর্যায়ের কারণগুলো একই ধরনের নয় এবং পুরোটাই চক্রাকারে দুর্ঘটনা আকারে ফিরে আসে যা কখনোই চিহ্নিত করা সম্ভবপর হয়ে উঠে না। এরফলে ভবিষ্যতে এটি একই ধরনের দুর্ঘটনার পুণরাবৃত্তি নয় বিধায় তা 'আকস্মিক ঘটনা' হিসেবেই রয়ে যায়।

