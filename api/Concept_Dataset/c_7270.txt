মাদ্রাসা-ই-আলিয়া ঢাকা বাংলাদেশের একটি ঐতিহ্যবাহী আলিয়া মাদ্রাসা যা ঢাকা আলিয়া মাদ্রাসা নামে অধিক খ্যাত। ১৭৮০ সালে বাংলার ফোর্ট উইলিয়ামের গর্ভনর জেনারেল ওয়ারেন হেস্টিংস কর্তৃক কলকাতায় কলকাতা আলিয়া মাদ্রাসা প্রতিষ্ঠিত হয়। ১৯৪৭ সালে দেশ ভাগ হলে আলিয়া মাদ্রাসা কলকাতা থেকে ঢাকায় স্থানান্তরিত হয়। যখন ঢাকায় স্থানান্তর করা হয়, তখন মাদ্রাসার অধ্যক্ষ ছিলেন খান বাহাদুর মাওলানা জিয়াউল হক, তিনিই এই মাদ্রাসার প্রথম অধ্যক্ষ।

