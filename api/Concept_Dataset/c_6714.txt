উইন্ডোজ ফোন (ইংরেজি: Windows Phone) হল এক ধরনের প্রোপ্রিয়েটারি স্মার্টফোন অপারেটিং সিস্টেমের সিরিজ, যা উন্নয়ন করে থাকে মাইক্রোসফট। এটি উইন্ডোজ মোবাইলের উত্তরসূরি, যদিও পূর্বেকার প্ল্যাটফর্মের সাথে এটি বেমানান। এন্টারপ্রাইজ বাজারের পরিবর্তে এর মূল লক্ষ্য ভোক্তা বাজার। এটি প্রথম চালু করা হয় ২০১০ সালের অক্টোবরে এবং ২০১১ সালের প্রথম ভাগে এটি এশিয়াতে মুক্তি পায়। উইন্ডোজ ফোনের সর্বশেষ সংস্করণ হল উইন্ডোজ ফোন ৮.১, যা ২০১৫ সালের ২ জুন মুক্তি দেওয়া হয়।
উইন্ডোজ ফোনের সাথে মাইক্রোসফট “মডার্ন” একটি নতুন ধরনের ব্যবহারকারী মাধ্যম তৈরি করেছে (পূর্বে “মেট্রো” নামে পরিচিত ছিল)। এছাড়াও এই সফটওয়্যার তৃতীয়-পক্ষ এবং মাইক্রোসফটের সেবাসমূহের সাথে সংহত।মাইক্রোসফট বর্তমানে উইন্ডোজ ফোনের পরবর্তী সংস্করণের জন্য কাজ করছে, যার সাংকেতিক নাম “উইন্ডোজ ফোন ব্লু” (পূর্বে ছিল “উইন্ডোজ ফোন অ্যাপোলো প্লাস”)। এর সাম্ভব্য নাম হতে পারে উইন্ডোজ ফোন ৮.১ বা উইন্ডোজ ফোন ৮.৫।উইন্ডোজ ফোনের প্রধান সমস্যা হল অ্যাপলিকেশনের অভাব।