রেনেসাঁ বাংলাদেশের একটি অন্যতম জনপ্রিয় ব্যান্ড যা ১৯৮৫ সালে গঠিত হয়।এই ব্যান্ডের সবাই ছোটবেলা থেকে গান করছেন বা বাদ্যযন্ত্র বাজাচ্ছেন ।১৯৮৫ সালে নকীব খান সোলস ছেড়ে ঢাকায় আসার পর এই ব্যান্ড গঠন করেন। গঠনের পর তাদের মধ্যে চলছিল ব্যাপক আলোচনা, গানের কাঁটাছেড়া, যোগ-বিয়োগ। নকীব খান বলেন- ‘তখন দেশে রক গানের জোয়ার চলছে। আমরা চাচ্ছিলাম সেখান থেকে বেরিয়ে এসে নতুন কিছু করতে। মেলোডিয়াস, শক্তিশালী লিরিকস নিয়ে বাংলা গান করতে আমাদের দারুণ আকাংঙ্খা হচ্ছিল।’ 
রেনেসাঁর অন্যতম সদস্য নকীব খান বলেন, ‘যেহেতু আমরা সবাই চাকরি নিয়ে ব্যস্ত থাকি তাই একটু সময় নিয়ে অ্যালবামের কাজগুলো করতে হয়। তা ছাড়া আমাদের ব্যান্ডের সবাই গানের ব্যাপারে খুবই সিরিয়াস। গানের গুণগত মানের ব্যাপারে আমরা কখনোই আপস করতে রাজি নই।’  নকিব খান ও পিলু খান টু বি কনটিনিউড... নামের একটি ছবিতে ‘তোমার কষ্টের চিৎকারে জন্ম নিলাম আমি’ শিরোনামের গান গেয়েছেন যে ছবিটি পরিচালনা করছেন ইফতেখার ফাহিম। ২০০৯ সালে এবিসি রেডিওর ঈদ আনন্দ আয়োজনে স্টুডিও কনসার্টে অংশ নেয় রেঁনেসা ব্যান্ড।