ঈদ মোবারক বা ঈদ মুবারক (আরবি: عيد مبارك‎‎) হলো মুসলিমদের একটি ঐতিহ্যবাহী শুভেচ্ছাবাক্য, যেটি ঈদুল ফিতর এবং ঈদুল আযহায় পরস্পরকে বলে শুভেচ্ছা জ্ঞাপন করা হয়ে থাকে। “ঈদ” শব্দের অর্থ আনন্দ বা উদ্‌যাপন; আর “মোবারক” শব্দের অর্থ কল্যাণময়। সুতরাং “ঈদ মোবারক” শব্দের অর্থ হলো ঈদ বা আনন্দ উদ্‌যাপন কল্যাণময় হোক। কিছু রাষ্ট্রে এই শুভেচ্ছা বিনিময় একটি সাংস্কৃতিক ঐতিহ্য এবং কোন ধর্মীয় বাধ্যবাধকতার অংশ নয়।  এই শুভেচ্ছাবাক্যটি শুধুমাত্র এই দুই মুসলিম উৎসবের সময় ব্যবহৃত হয়।

