স্টার ওয়ার্স রেবেলস হলো একটি আমেরিকান থ্রিডি সিজিআই অ্যানিমেটেড টেলিভিশন সিরিজ যা লুকাসফিল্ম অ্যানিমেশন দ্বারা প্রযোজিত এবং এটি নিউ হোপের কয়েক বছর আগের স্টার ওয়ার্স গ্যালাক্সির ঘটনা। এটি এমন এক যুগের গল্প, যখন গ্যালাক্টিক এম্পায়ার জেডাইদের হত্যার জন্য তাড়া করছে। সিরিজটি মূল স্টার ওয়ার্স ট্রিলজির কনসেপ্ট আর্ট দ্বারা অনুপ্রাণিত যার শিল্পী র‌্যালফ ম্যাককার্রি।  সিরিজটিতে নতুন চরিত্রের সমাবেশ ঘটানো হয়েছে, এর পাশাপাশি মূল ট্রিলজি  এবং পূর্ববর্তী সিজিআই সিরিজ, দ্য ক্লোন ওয়ার্স থেকেও কিছু চরিত্র সমন্বিত হয়েছে। 
সিরিজটির প্রথম আত্মপ্রকাশ ঘটে একটি এক-ঘণ্টা দৈর্ঘ্যের টেলিভিশন চলচ্চিত্র হিসেবে, যার নাম ‘স্পার্ক অফ রেবেলিয়ন’।  প্রথম মরশুমে ১৪টি পর্ব রয়েছে। ২০শে সেপ্টেম্বর ২০১৫তে দ্বিতীয় মরশুমের প্রকাশ ঘটে একটি এক-ঘণ্টা টেলিভিশন চলচ্চিত্র, দ্য সিগ অফ লোথাল -এর মাধ্যমে। তৃতীয় মরশুম প্রকাশিত হয় টেলিভিশন চলচ্চিত্র, স্টেপস ইনটু শ্যাডো, ২৪ সেপ্টেম্বর ২০১৬ এর মাধ্যমে। চতুর্থ এবং শেষ সিজনটি ১৬ই অক্টোবর, ২০১৭-এ আরেকটি এক-ঘণ্টা দৈর্ঘ্যের টেলিভিশন চলচ্চিত্র, হিরোস অফ ম্যান্ডেলার  এর মাধ্যমে প্রকাশিত হয়েছিল। এর শেষ পর্বটি ২০১৮ সালের ৫ই মার্চ প্রচারিত হয়।