ফ্ল্যামস্টিড সূচক তারার নামকরণের জন্য প্রণীত একটি বিশেষ পদ্ধতি। এটি অনেকটা বেয়ার সূচকের মত। তবে বেয়ারের সাথে এর পার্থক্য হচ্ছে বেয়ার সূচকে গ্রিক অক্ষর ব্যবহার করা হয়; কিন্তু এক্ষেত্রে গ্রিক অক্ষরের পরিবর্তে সাধারণ ইংরেজি সংখ্যা ব্যবহার করা হয়। প্রতিটি তারার নামের দুটি অংশ থাকে: প্রথম অংশে থাকে একটি সংখ্যা এবং দ্বিতীয় অংশে তারাটি যে মণ্ডলে অবস্থিত তার জেনিটিভ নাম থাকে। যেমন: 47 Tucanae।