উইলিয়াম বিলি গান (ইংরেজি: William Gunn; জন্ম: ৪ ডিসেম্বর, ১৮৫৮ - মৃত্যু: ২৯ জানুয়ারি, ১৯২১) নটিংহামের সেন্ট অ্যান্স এলাকায় জন্মগ্রহণকারী বিখ্যাত ইংরেজ আন্তর্জাতিক ক্রিকেটার ছিলেন। ক্রিকেট এবং ফুটবল - উভয় ধরনের ক্রীড়াতেই ইংল্যান্ডের পক্ষে আন্তর্জাতিক পর্যায়ে অংশগ্রহণ করেছেন বিলি গান। ১৮৮০ থেকে ১৯০৪ সাল পর্যন্ত প্রথম-শ্রেণীর ক্রিকেটে নটিংহ্যামশায়ারের পক্ষে পেশাদারী পর্যায়ে অংশগ্রহণ করেছেন। দলে তিনি মূলতঃ ডানহাতি ব্যাটসম্যান ছিলেন। এছাড়াও, আন্ডারআর্ম রাইট-আর্ম স্লো বোলিং করতেন।
ফুটবল খেলায় নটস কাউন্টি ও নটিংহাম ফরেস্ট - উভয় দলের পক্ষে শৌখিন পর্যায়ে অংশ নেন। ইংল্যান্ডের পক্ষে দুইটি খেলায় অংশগ্রহণ করেছেন। ১৮৮৪ সালের ব্রিটিশ হোম চ্যাম্পিয়নশিপ প্রতিযোগিতার উদ্বোধনী আসরে অংশ নিয়ে একটি গোল করেছিলেন তিনি।