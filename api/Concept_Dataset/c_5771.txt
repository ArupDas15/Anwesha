নেওমি এলেন ওয়াটস (জন্ম ২৮ সেপ্টেম্বর ১৯৬৮) হলেন একজন ব্রিটিশ অভিনেত্রী ও চলচ্চিত্র প্রযোজক।  তিনি অস্ট্রেলীয় নাট্যধর্মী চলচ্চিত্র ফর লাভ অ্যালোন (১৯৮৬) দিয়ে চলচ্চিত্রে আগমন করেন এবং পরবর্তীকালে অস্ট্রেলীয় টেলিভিশন ধারাবাহিক হেই ড্যাড..! (১৯৯০), ব্রাইডস অব ক্রাইস্ট (১৯৯১), হোম অ্যান্ড অ্যাওয়ে (১৯৯১), ও চলচ্চিত্র ফ্লার্টিং (১৯৯১)-এ অভিনয় করেন। মার্কিন যুক্তরাষ্ট্রে পাড়ি দেওয়ার পর ওয়াটস বছর খানেক অভিনেত্রী হিসেবে কাজ পেতে কষ্ট করেন, এবং ট্যাঙ্ক গার্ল (১৯৯৫), চিলড্রেন অব দ্য কর্ন চোর: দ্য গ্যাদারিং (১৯৯৬), ও ডেঞ্জারাস বিউটি (১৯৯৮) চলচ্চিত্র এবং স্লিপওয়াকার্স (১৯৯৭-১৯৯৮) টেলিভিশন ধারাবাহিকে কাজের সুযোগ পান।
ওয়াটস ডেভিড লিঞ্চে মনস্তাত্ত্বিক থ্রিলার মুলহল্যান্ড ড্রাইভ (২০০১) চলচ্চিত্রে উচ্চাক্ষাঙ্খী অভিনেত্রী চরিত্রে এবং ভীতিপ্রদ দ্য রিং (২০০২) চলচ্চিত্রে সাংবাদিক চরিত্রে অভিনয় করে আন্তর্জাতিক খ্যাতি অর্জন করেন। তিনি এরপর আলেহান্দ্রো গোন্সালেস ইনারিতুর নব্য-নোয়া চলচ্চিত্র ২১ গ্রাম্‌স (২০০৩) চলচ্চিত্রে দুঃখ ভারাক্রান্ত মায়ের চরিত্রে অভিনয়ের জন্য শ্রেষ্ঠ অভিনেত্রী বিভাগে একাডেমি পুরস্কারের মনোনয়ন লাভ করেন। ২০০০-এর দশকের তার পরবর্তী চলচ্চিত্রসমূহ ছিল আই হার্ট হাকাবিস (২০০৪), কিং কং (২০০৫), ইস্টার্ন প্রমিসেস (২০০৭), ও দি ইন্টারন্যাশনাল (২০০৯)।

