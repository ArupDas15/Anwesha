থিয়াগো এমিলিয়ানো ডি সিলভা (ব্রাজিলীয় পর্তুগিজ: [tʃiˈaɡu ẽmiˈljɐ̃nu dɐ ˈsiwvɐ]; জন্ম: ২২ সেপ্টেম্বর, ১৯৮৪) রিও ডি জেনিরোতে জন্মগ্রহণকারী ব্রাজিলের ফুটবলার। কিন্তু, তিনি সর্বসমক্ষে থিয়াগো সিলভা নামে পরিচিত। এছাড়াও, রক্ষণভাগের খেলোয়াড় হিসেবে তিনি ফরাসী ফুটবল প্রতিযোগিতা লিগ ১-এ প্যারিস সেন্ট-জার্মেইন এফ.সি.তে খেলে থাকেন। বর্তমানে তিনি ব্রাজিল জাতীয় দলের অধিনায়কের দায়িত্ব পালন করছেন।

