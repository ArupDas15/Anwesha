কম্পিউটার গ্রাফিক্‌স কম্পিউটার বিজ্ঞানের একটি শাখা যেখানে দৃশ্যমান বিষয়বস্তু কীভাবে ডিজিটাল উপায়ে সমন্বয় করা ও পরিবর্তন সাধন করা যায়, তা নিয়ে গবেষণা করা হয়। কম্পিউটার গ্রাফিক্‌স বলতে অনেকেই ত্রিমাত্রিক কম্পিউটার গ্রাফিক্‌স বোঝেন, তবে এই শাস্ত্রে দ্বিমাত্রিক গ্রাফিক্‌স এবং ছবি প্রক্রিয়াকরণের বিষয়গুলিও আলোচিত হয়।কম্পিউটার গ্রাফিক্‌স শাস্ত্রটিকে নিচের চারটি প্রধান শাখায় ভাগ করা সম্ভব:

জ্যামিতি: বিভিন্ন জ্যামিতিক তল কীভাবে উপস্থাপন ও প্রক্রিয়া করা হবে, তার গবেষণা
অ্যানিমেশন: দৃশ্যমান বস্তুর চলন (motion) কীভাবে উপস্থাপন ও পরিবর্তন করা যায়, তার গবেষণা
রেন্ডারিং: আলোর পরিবহন কীভাবে অ্যালগোরিদমের মাধ্যমে সৃষ্টি কর যায়, তার আলোচনা।
ইমেজিং: ছবি আয়ত্তকরণ (image acquisition) এবং ছবি সম্পাদনা (image editing)

