সমষ্টি উন্নয়ন ব্লক বা কমিউনিটি ডেভেলপমেন্ট ব্লক (সংক্ষেপে ব্লক) ভারতের গ্রামস্তরের স্থানীয় প্রশাসনিক বিভাগ। ব্লকের শাসনভার ব্লক উন্নয়ন আধিকারিকের (বিডিও) হাতে ন্যস্ত থাকে।
১৯৫২ সালে গ্রামীণ শিক্ষা, যোগাযোগ, স্বাস্থ্য ও স্বাস্থ্যসচেতনা কর্মসূচি বাস্তবায়নের লক্ষ্যে সমষ্টি উন্নয়ন কর্মসূচি ঘোষিত হয়। ১৯৫৬ সালে প্রথম পঞ্চবার্ষিকীর পরিকল্পনার শেষে ভারতে ২৪৮টি (জনসংখ্যার এক-পঞ্চমাংশ), ১৯৬১ সালে দ্বিতীয় পঞ্চবার্ষিকী পরিকল্পনার শেষে ৩০০০টি (জনসংখ্যার ৭০ শতাংশ) ও ১৯৬৪ সালে দেশের সর্বত্র সমষ্টি উন্নয়ন ব্লক গঠিত হয়।পশ্চিমবঙ্গে বর্তমানে ৩৪১টি ব্লক রয়েছে।