হোরাসিও ম্যানুয়েল কার্তেস জারা (স্পেনীয়: Horacio Manuel Cartes Jara; জন্ম: ৫ জুলাই, ১৯৫৬) প্যারাগুয়ের আসুনসিওনে জন্মগ্রহণকারী বিশিষ্ট ব্যবসায়ী ও রাজনীতিবিদ। এপ্রিল, ২০১৩ সালে অনুষ্ঠিত প্যারাগুয়ের রাষ্ট্রপতি নির্বাচনে বিজয়ী হয়েছেন। ১৫ আগস্ট, ২০১৩ তারিখে রাষ্ট্রপতি কার্যালয়ের দায়িত্বভার গ্রহণ করবেন। তিনি কলোরাডো পার্টির সদস্য। গ্রুপো কার্তেস প্রতিষ্ঠানের অধীনে দুই ডজনেরও অধিক ব্যবসায় প্রতিষ্ঠান রয়েছে তার। তন্মধ্যে রয়েছে তামাক, কোমল পানীয়, মাংস উৎপাদন, ব্যাংকিং ইত্যাদি। এছাড়াও তিনি ক্লাব লিবার্টেড নামীয় একটি ফুটবল ক্লাবের সভাপতিরূপে আসীন রয়েছেন।