মিশিও কাকু  (加来 道雄, Michio Kaku, জন্ম জানুয়ারি ২৪, ১৯৪৭) একজন আমেরিকান পদার্থ বিজ্ঞানী। তিনি সিটি কলেজ অব নিউ ইয়র্কের একজন হেনরি সিম্যাট অধ্যাপক, একজন ভবিষ্যতদ্রষ্টা, বিজ্ঞান প্রচারনাকারী এবং জনপ্রিয়কারী। তিনি বিজ্ঞান এবং তদসংশ্লিষ্ট বেশ কিছু বই রচনা করেছেন। তিনি প্রায়শই বিভিন্ন রেডিও, টেলিভিশন এবং চলচ্চিত্রে অংশগ্রহণ করেন এবং বিজ্ঞান বিষয়ক প্রচুর ব্লগ লিখেছেন। তিনি ফিজিক্স অব দি ইম্পসিবল (২০০৮) এবং ফিজিক্স অব দি ফিউচার (২০১১) নামে দুটি বেস্ট সেলার বই রচনা করেছেন।
তিনি বিবিসি, ডিসকভারী চ্যানেল সহ বেশ কিছু চ্যানেলে বিভিন্ন অনুষ্ঠানে উপস্থাপনা করেছেন।