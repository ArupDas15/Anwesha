সনদ শব্দটি বাংলাভাষায় বিভিন্ন অর্থে ব্যবহার করা হয়ে থাকে। সনদ বা সনদপত্র দ্বারা সাধারণত শিক্ষাক্ষেত্রে অর্জিত প্রমাণপত্র কে বোঝানো হয়ে থাকে। এটাকে শিক্ষাসনদও বলা হয়। সনদ দ্বারা দলিলও বোঝানো হয়। ইসলামে হাদিস বর্ণনায় দুটি অংশ থাকে। প্রথম অংশকে সনদ বা ইসনাদ এবং দ্বিতীয় অংশকে মাতন বলা হয়। মোঘল শাসনামলে প্রশাসনিক কাজে সর্বোচ্চ কর্তৃপক্ষ কিংবা সম্রাট নির্ধারিত ব্যক্তির সিলমোহরসহ রাজকীয় ঘোষণাপত্রকে সনদ বলা হতো। এটা সম্রাটের স্বীকৃত দলিল বা প্রমাণপত্র যার দ্বারা কোন ব্যক্তি বা সংস্থাকে উপাধি, পদ, সুযোগ-সুবিধা ইত্যাদি প্রদান করা হতো।