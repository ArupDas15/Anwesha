রাজনৈতিক দুর্নীতি (ইংরেজি: Political corruption) বলতে অবৈধ ব্যক্তিগত মুনাফার জন্য সরকারী কর্মচারীদের ক্ষমতার অপব্যবহারকে বোঝানো হয়। সরকারী পদমর্যাদার অধিকারী ব্যক্তির কোন কাজকে কেবলমাত্র তখনই রাজনৈতিক দুর্নীতি বলা হয়, যখন সেটি তার দাপ্তরিক কাজের সাথে সরাসরি সংশ্লিষ্ট থাকে। এটি আইনের ছদ্মবেশে করা হতে পারে বা প্রভাব বিস্তারের মাধ্যমে করা হতে পারে।
রাজনৈতিক দুর্নীতির মধ্যে আছে ঘুষ, চাঁদাবাজি, চাটুকারিতা, স্বজনপ্রীতি, সংকীর্ণতাবাদ, পৃষ্ঠপোষকতা, প্রভাব বিস্তার, রাজনৈতিক যোগাযোগভিত্তিক সুবিধালাভ (graft), এবং অর্থ আত্মসাৎ। দুর্নীতির কারণে মাদক পাচার, হুন্ডি, মানব পাচার, ইত্যাদির মত সংগঠিত অপরাধ সহজ হয়। রাজনৈতিক দমন-নিপীড়ন যেমন পুলিশী নিপীড়নকেও রাজনৈতিক দুর্নীতি হিসেবে গণ্য করা হয়।