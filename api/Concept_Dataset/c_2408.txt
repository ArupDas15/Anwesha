ইনভেস্টমেন্ট কর্পোরেশন অব বাংলাদেশ (বাংলায় বাংলাদেশ বিনিয়োগ সংস্থা, সংক্ষেপে আইসিবি) হল গণপ্রজাতন্ত্রী বাংলাদেশ সরকারের সরকারি মালিকানাধীন বিনিয়োগ কোম্পানি, যা রাষ্ট্রপতির অধ্যাদেশ ১৯৭৬ (১৯৭৬ সালের ৪০ নং অধ্যাদেশ)-এর অধীনে ১ অক্টোবর ১৯৭৬ সালে প্রতিষ্ঠিত। এটি একাধারে একটি বিনিয়োগ ও মার্চেন্ট ব্যাংক। আইসিবি বাংলাদেশের শেয়ার মার্কেটে সবচেয়ে বড় বিনিয়োগকারী। দেশের কোম্পানি সমূহের মূলধনের ঘাটতি পুরনো আইসিবি সহায়তা প্রদান করে। আইসিবির ২৭% শতাংশ শেয়ার সরকারের এবং বাকি ৭৩ শতাংশ শেয়ার বিভিন্ন ব্যাংক ও বীমা কোম্পানির। এটি ঢাকা ও চট্টগ্রাম স্টক মার্কেটে তালিকাভুক্ত।

