অ্যা সোসারফুল অব সিক্রেট্‌স ব্রিটিশ প্রোগ্রেসিভ রক ব্যান্ড পিংক ফ্লয়েডের দ্বিতীয় স্টুডিও অ্যালবাম। এটি ২৯ জুন ১৯৬৮ সালে ইএমআই কলাম্বিয়া কর্তৃক যুক্তরাজ্যে এবং ২৭ জুলাই ১৯৬৮ সালে টাওয়ার রেকর্ডস কর্তৃক মার্কিন যুক্তরাষ্ট্রে প্রকাশিত হয়। অ্যালবামটি সিড ব্যারেটের ব্যান্ড থেকে প্রস্থানের পূর্বে কিছু সময় এবং পরে ব্যারেটকে ছাড়াই রেকর্ড করা হয়েছিল। ব্যারেটের আচরণ ক্রমবর্ধমানভাবে অনির্ভরযোগ্য হয়ে ওঠায়, তিনি ব্যান্ড ছেড়ে যেতে বাধ্য হন এবং ডেভিড গিলমোরকে জানুয়ারি ১৯৬৮ সালে নিযুক্ত করা হয়।ফলস্বরূপ, অ্যা সোসারফুল অব সিক্রেট্‌স পিংক ফ্লয়েডের একমাত্র অ-সংকলিত অ্যালবাম যাতে ব্যন্ডের পাঁচ সদস্যের উপস্থিতি রয়েছে। এক পাশে গিলমোরের পাঁচটি গান ("রিমেম্বার অ্যা ডে" ও "জাগব্যান্ড ব্লুস" বাদে) এবং অপর পাশে ব্যারেটের তিনটি গান ("রিমেম্বার অ্যা ডে", "জাগব্যান্ড ব্লুস" ও "সেট দ্য কন্ট্রোল্‌স ফর দ্য হার্ট অব দ্য সান") যুক্ত ছিল। সেট দ্য কন্ট্রোল্‌স ফর দ্য হার্ট অব দ্য সান ছিল পাঁচ সদস্যের একত্রে উপস্থিত হওয়া একমাত্র গান। ব্যান্ডের ড্রামবাদক নিক মেইসন অ্যা সোসারফুল অব সিক্রেট্‌সকে তার প্রিয় পিংক ফ্লয়েড অ্যালবাম হিসাবে মনে করেন।প্রকাশের পরে, অ্যা সোসারফুল অব সিক্রেট্‌স যুক্তরাজ্যের চার্টে নয় নম্বরে স্থানে পৌঁছেছিল, তবে ব্যান্ডের একমাত্র স্টুডিও অ্যালবাম হিসাবে এটি মার্কিন যুক্তরাষ্ট্রে চার্টে যুক্ত হতে ব্যর্থ হয়েছিল। অ্যালবামটি বেশিরভাগ ইতিবাচক পর্যালোচনা পেয়েছিল, যদিও অনেক সমালোচক এটিকে দ্য পাইপার অ্যাট দ্য গেট্‌স অব ডউন অ্যালবামের তুলনায় নিকৃষ্ট বলে মনে করেছেন।

