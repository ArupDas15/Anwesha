লেখা ওয়াশিংটন হচ্ছেন ভারতের তামিল চলচ্চিত্র শিল্পের একজন অভিনেত্রী। তামিল ছাড়াও তেলুগু এবং কন্নড় ভাষার চলচ্চিত্রে অভিনয় করেছেন, এছাড়া হিন্দি চলচ্চিত্র জগতেও পদচারণা আছে তার। চলচ্চিত্রে ঢোকার আগে লেখা ভাস্কর্য বানাতেন এবং মঞ্চ নাটকে অভিনয় করতেন। চেন্নাইতে এসএস মিউজিক নামের একটি চ্যানেল ছিলো, এটাতে লেখা ভিডিও জকী (ভিজে) হিসেবে কাজ করতেন এবং এরপর একটি তামিল চলচ্চিত্রে অভিনয়ের সুযোগ পান, মূলত ২০০৮ সালের তামিল চলচ্চিত্র জায়ামকোন্ডান এ লেখা বড় চরিত্রে অভিনয় করেন, যদিও তিনি এর আগে ১৯৯৯ সালের কাদালার দিনাম এবং ২০০৪ সালের তামিল চলচ্চিত্র আয়থা এড়ুথুএর হিন্দি সংস্করণ যুবা তে ছোটোখাটো ভূমিকায় অভিনয় করেছিলেন।