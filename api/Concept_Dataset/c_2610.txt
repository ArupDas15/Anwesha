সর্বকালের শীর্ষ ১০০ অপরাধ উপন্যাস হচ্ছে ব্রিটেন-ভিত্তিক ক্রাইম রাইটার্স অ্যাসোসিয়েশন (সিডব্লিউএ) কর্তৃক ১৯৯০ সালে গ্রন্থাকারে প্রকাশিত একটি তালিকা। পাঁচ বছর পরে, মিস্ট্রি রাইটার্স অফ আমেরিকা (এমডব্লিউএ) প্রায় অনুরূপ একটি তালিকা প্রকাশ করে সর্বকালের শীর্ষ ১০০ রহস্য উপন্যাস নামে। অনেক বই দুটি তালিকাতেই স্থান পেয়েছে।সিডব্লিউএ প্রকাশিত তালিকার প্রথম তিনটি বই ছিল জোসেফিন টের দ্য ডটার অফ টাইম (১৯৫১), রেমন্ড চ্যান্ডলারের দ্য বিগ স্লিপ (১৯৩৯) এবং জন ল্য কারের দ্য স্পাই হু কেম ইন ফ্রম দ্য কোল্ড (১৯৬৩)।আর ১৯৯৫ সালে এম.ডব্লিউ.এ. প্রকাশিত তালিকার প্রথম তিনটি বই ছিল আর্থার কোনান ডয়েলের দ্য কমপ্লিট শার্লক হোমস (১৮৮৭–১৯২৭), ড্যাশিয়েল হ্যামেটের দ্য মাল্টিজ ফ্যালকন (১৯৩০) এবং এডগার অ্যালান পোর টেলস অফ মিস্ট্রি অ্যান্ড ইমাজিনেশন (১৮৫২)।