মেলবোর্ন ক্রিকেট গ্রাউন্ড (এমসিজি) (ইংরেজি: Melbourne Cricket Ground) অস্ট্রেলিয়ার মেলবোর্নের ইয়ারা পার্কে অবস্থিত একটি আন্তর্জাতিকমানের ক্রিকেট ও অস্ট্রেলীয় রুলস ফুটবল স্টেডিয়াম। লক্ষাধিক আসনের দর্শক ধারণ ক্ষমতাবিশিষ্ট স্টেডিয়ামটি ১৯৫৬ সালের গ্রীষ্মকালীন অলিম্পিকের প্রধান স্টেডিয়াম হিসেবে ব্যবহার করা হয়েছিল। ১৮৫৩ সালে মেলবোর্ন ক্রিকেট ক্লাব কর্তৃপক্ষ এলাকাটিকে ক্রিকেট খেলার উদ্দেশ্যে সর্বপ্রথম ব্যবহার করতে শুরু করে। ক্লাবের পুরনো মাঠটি প্রায়শঃই ইয়ারা নদীর বন্যার জলে প্লাবিত হতো। ১৯৫৯ সালে অস্ট্রেলীয় রুলস ফুটবল খেলা এ মাঠেই প্রথমবারের মতো অনুষ্ঠিত হয়। মেলবোর্ন ক্রিকেট গ্রাউন্ড ট্রাস্টের মাধ্যমে পরিচালিত হয়। উইলিয়াম হেইন্স উক্ত ট্রাস্টের প্রথম সভাপতি ছিলেন।


== বৈশিষ্ট্য ==
বিশ্বের দশম সর্ববৃহৎ স্টেডিয়াম হিসেবে এর পরিচিতি রয়েছে। এছাড়াও এটি অস্ট্রেলিয়ার সর্ববৃহৎ স্টেডিয়াম। মূলতঃ স্টেডিয়ামটি ক্রিকেট খেলায় ব্যবহার করা হয়। যে-কোন ধরনের ক্রীড়া মাঠ হিসেবে আলোক প্রদানে সক্ষম সর্বোচ্চ উচ্চতার টাওয়ার নির্মাণ করে বিশ্বরেকর্ড ধারণ করে আছে।
আন্তর্জাতিকভাবে এমসিজি ১৯৫৬ সালের গ্রীষ্মকালীন অলিম্পিক এবং ২০০৬ সালের কমনওয়েলথ গেমসের জন্য স্মরণীয় হয়ে আছে। খোলা ও উন্মুক্ত স্টেডিয়াম এমসিজি বিশ্বের অন্যতম জনপ্রিয় ক্রিকেট মাঠ হিসেবে পরিচিত। প্রত্যেক বছরই ২৬ ডিসেম্বরে পালিত বক্সিং ডে উপলক্ষে টেস্ট ম্যাচ অনুষ্ঠিত হয়, যা বক্সিং ডে টেস্ট নামে পরিচিত। এ উপলক্ষে ব্যাপকসংখ্যক দর্শকের সমাগম ঘটে।
এমসিজিকে প্রায়শঃই স্থানীয় বাসিন্দারা "জি" নামে আখ্যায়িত করে থাকে। অন্যান্য বৃহৎ আকৃতির ক্রীড়া হিসেবে অস্ট্রেলিয়ান ফুটবল লীগ, রাগবি ইউনিয়ন, রাগবি লীগ, ফিফা বিশ্বকাপ বাছাই-পর্বসহ অন্যান্য আন্তর্জাতিক প্রীতি ম্যাচের আয়োজন করা হয়। মেলবোর্ন ম্যারাথনের শেষ রেখা ও বড় আসরের রক কনসার্টের আয়োজন করা হয় এখানে।


== একদিবসীয় কীর্তি ==
এখনো অব্দি ৩ এশীয় দেশ অস্ট্রেলিয়ার বিরুদ্ধে এই মাঠে জয় পেয়েছে । 

এখনো অব্দি ৩ জন এশীয় ক্রিকেটার অস্ট্রেলিয়ার বিরুদ্ধে এই মাঠে শতরান করেছেন। 

এখনো অব্দি ৪ জন এশীয় ক্রিকেটার অস্ট্রেলিয়ার বিরুদ্ধে এই মাঠে এক ইনিংসে ৫ বা তার বেশি উইকেট পেয়েছেন । 


== তথ্যসূত্র ==


== আরও পড়ুন ==
Cashman, Richard (1995) Paradise of Sport Melbourne: Oxford University Press
Cuthbert, Betty (1966) Golden Girl
Gordon, Harry (1994) Australia and the Olympic Games Brisbane: University of Queensland Press
Hinds, Richard (1997) Low blows. Sport’s top 10 The Sydney Morning Herald 1 November
Linnell, Garry (1995) Football Ltd Sydney: Ironbark Pan Macmillan Australia
Pollard, Jack (1990) Australia Test Match Grounds London: Willow Books
Plan of the Town and Suburbs of Melbourne 1843
Vamplew, Wray; Moore, Katharine; O’Hara, John; Cashman, Richard; and Jobling, Ian [editors] (1997) The Oxford Companion to Australian Sport Second Edition Melbourne: Oxford University Press


== বহিঃসংযোগ ==

MCG Official website
MCG Cricinfo
Notable Events at Melbourne Cricket Ground
Virtual tour of the Melbourne Cricket Ground
Description at sportsvenue-technology.com
অস্ট্রাডিয়ামসে মেলবোর্ন ক্রিকেট গ্রাউন্ড
"Around the Grounds" – Web Documentary – MCG