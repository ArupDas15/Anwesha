ঝালকাঠি এন এস কামিল মাদরাসা বা নেছারাবাদ কামিল মাদরাসা বাংলাদেশের বরিশাল বিভাগের ঝালকাঠি জেলা শহরে অবস্থিত বাংলাদেশের একটি স্বনামধন্য ও জাতীয় পর্যায়ে শ্রেষ্ঠ শিক্ষাপ্রতিষ্ঠান। এটি ঝালকাঠি জেলার বাসন্ডায় অবস্থিত। ১৯৫৬ সালে মাওলানা মুহাম্মদ আযীযুর রহমান নেছারাবাদী মাদরাসাটি প্রতিষ্ঠা করেন। এখানে দাখিল, আলিম, ফাযিল ও কামিল শ্রেণীতে পাঠদান করা হয়। এর দাখিল ও আলিম শিক্ষা কার্যক্রম বাংলাদেশ মাদ্রাসা শিক্ষা বোর্ড এবং ফাযিল ও কামিল ইসলামি আরবি বিশ্ববিদ্যালয় অধিভুক্ত। এই মাদ্রাসার ফলাফল খুবই ভালো, সবসময় সারা দেশের মধ্যে শীর্ষ স্থান দখল করে থাকে।