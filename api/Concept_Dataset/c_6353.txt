উইকিপিডিয়ার বিষয়বস্তু, এর প্রতিষ্ঠিত সম্পাদকদের সম্প্রদায়, এবং এর কর্মপ্রক্রিয়া নিয়ে উইকিপিডিয়ার সমালোচনা করা হয়েছে। এর সমালোচকদের উদ্বেগের প্রধান বিষয়বস্তু হল সত্যতার নির্ভরযোগ্যতা, নিবন্ধের পঠনযোগ্যতা ও সংগঠিতকরণ, পদ্ধতিগত সত্যতা-যাচাইয়ের অভাব, রাজনৈতিক ক্ষেত্রসমূহে এর বহিঃপ্রকাশ। পদ্ধতিগত, লিঙ্গীয়, গোষ্ঠীগত, ও জাতিগত পক্ষপাত এই সবগুলোই সমালোচিত হয়েছে, যেখানে দলীয় প্রচারণাসমূহ ও অন্যান্য আগ্রহের দন্দ্বসমূহকে তুলে ধরা হয়েছে। আরও উদ্বেগের বিষয়ের মধ্যে রয়েছে বেনামি সম্পাদনার দ্বারা সংঘটিত ধ্বংসপ্রবনতা ও পক্ষাবলম্বন, দলীয় আচরণ, অভিভাবক শ্রেণী ও নতুন ব্যবহারকারীদের মধ্যকার সামাজিক স্তরায়ন, অতিমাত্রায় নীতিমালা প্রনয়ন, এবং নীতিমালার অসম প্রয়োগ।