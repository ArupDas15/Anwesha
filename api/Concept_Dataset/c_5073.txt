ব্লেজ পাস্কাল (ফরাসি: Blaise Pascal; জুন ১৯, ১৬২৩-আগস্ট ১৬৬২) একজন ফরাসি গণিতজ্ঞ, পদার্থবিদ, উদ্ভাবক, লেখক এবং ক্যাথলিক দার্শনিক। তিনি একজন বিস্ময় বালক ছিলেন যিনি তার কর সংগ্রাহক বাবার মাধ্যমে শিক্ষিত হয়েছিলেন। পাস্কালের শুরুর দিকের কাজ ছিল প্রকৃতি ও ব্যবহারিক বিজ্ঞানের উপর যেখানে প্রবাহী পদার্থের সম্পর্কিত তার বিশেষ গুরুত্বপূর্ণ অবদান ছিল। তিনি প্রথম চাপ এবং শূন্য অবস্থা ধারণা স্পষ্ট করেন। পাস্কাল বৈজ্ঞানিক পদ্ধতির পক্ষে লিখতেন।
১৬৪২ সালে কিশোর থাকা অবস্থায় তিনি গণনাকারী যন্ত্র উদ্ভাবনে অগ্রনী ভুমিকা পালন করেন। তিন বছর প্রচেষ্টা এবং ৫০টি মডেল তৈরির পর তিনি যান্ত্রিক গণনাকারী আবিষ্কার করেন। পরের দশ বছরে তিনি এমন বিশটি যন্ত্র উদ্ভাবন করেন। তিনি সারা বিশ্বের প্রথম শ্রেনীর গণিতবিদদের মধ্যে একজন ছিলেন। গবেষণার দুটি প্রধান বিষয় উদ্ভাবনে তিনি বিশেষ অবদান রাখেন। মাত্র ১৬ বছর বয়সে তিনি অভিক্ষেপ জ্যামিতির উপর একটি তাৎপর্যপূর্ন নিবন্ধ লিখেন, পরে তা সম্ভব্যতার তত্ত্বের সাথে সুসঙ্গত হয় যা আধুনিক অর্থনীতি এবং সমাজ বিজ্ঞানকে মারাত্মক প্রভাবিত করেছে। 
১৬৪৬ সালে ব্লেজ পাস্কাল এবং তাঁর বোন জাকুলিন ক্যাথলিক ধর্মীয় আন্দোলনের মাধ্যমে শনাক্ত হয়েছিলেন Jansenism নামক এক অপবাদের কারণে। ১৬৫১ সালে তার পিতা মারা যান। ১৬৫৪ সালের শেষের দিকে তিনি রহস্যময় কিছু অভিজ্ঞতার মুখোমুখি হন। তাঁর বৈজ্ঞানিক কর্মযজ্ঞ বন্ধ করে শুরু করেন জীবনের দ্বিতীয় অধ্যায়, নিজেকে নিয়োজিত করেন দর্শন ও ধর্মতত্ত্বে। এই সময় তিনি পাটিগণিতিক ত্রিভুজের উপর একটি গুরুত্বপূর্ণ নিবন্ধন লেখেন। ১৬৫৮ ও ১৬৫৯ সালের মধ্য তিনি বৃত্ত নিয়ে লেখেন এবং বিভিন্ন কঠিন বস্তুর আয়তন নির্ণয়ে তার প্রয়োগ আলোচনা করেন।
পাস্কালের স্বাস্থ্য খুবই ভগ্ন ছিল এবং তাঁর ৩৯তম জন্মদিনের পরের মাসেই তিনি মৃত্যুবরণ করেন।