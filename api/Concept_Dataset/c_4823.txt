ধুতি ভারতে পুরুষদের একটি ঐতিহ্যবাহী পোশাক। ভারতের বিভিন্ন ভাষায় এটি ভিন্ন ভিন্ন নামে পরিচিত: যেমন হিন্দীতে ধোতি, অসমিয়াতে সুরিয়া, তামিলে ভাইত্তি বা ভেসতি, মরাঠিতে ধুতার, পাঞ্জাবিতে লাছা আর তেলেগুতে পানছা। এটি সাধারণত সেলাইবিহীন ৭ হাত লম্বা চতুষ্কোণ একখণ্ড কাপড়, কোমর ও পা জড়িয়ে থাকে এবং কোমরের কাছে গিঁট দিয়ে রাখা হয়।
উত্তর ভারতে ধুতি কুর্তা সহযোগে পরিধান করা হয় এবং এই সজ্জাকে পূর্বাঞ্চলের লোকেরা সাধারণভাবে ধুতি-কোর্তা বা ;ধুতি-পাঞ্জাবি বলে থাকে। লুঙ্গিও ধুতির মত একটি পোশাক, তবে তা সাধারণ দৈনন্দিন ব্যবহারে পড়া হয়।

