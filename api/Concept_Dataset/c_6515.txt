ইউপিএস এর পূর্ণ নাম হলো Uninterruptible Power Supply বা Uninterruptible Power Source। ইউপিএস (UPS) এমন একটি ইলেক্ট্রিক্যাল ডিভাইস (Electrical Device) যা কিছু সময়ের জন্য বিদ্যুৎ সঞ্চয় করে রাখতে পারে। এবং যেকোন মুহূর্তে কম্পিউটার ও অন্যান্য যন্ত্রপাতিতে বিদ্যুৎ সরবরাহ করতে পারে। ইউপিএস (UPS) সাধারণত Auxiliary বা ইমার্জেন্সী পাওয়ার সিস্টেম (Emergency Power System) অথবা স্ট্যান্ডবাই জেনারেটর (Standby Generator) হতে ভিন্নতর। কেননা ইহা তাৎক্ষনিকভাবে নীরবচ্ছিন্ন বিদ্যুৎ সরবরাহ করতে পারে।
বিদ্যুৎ সংযোগ বিচ্ছিন্ন হতেই এটির সক্রিয় হয়ে উঠে।
ইউপিএস-এর ব্যাটারী কিছু বিদ্যুৎ শক্তি সঞ্চয় করে রাখে। ফলে হঠাৎ বিদ্যুৎ চলে গেলে সাধারণত এক থেকে দুই মিলিসেকেন্ড (Millisecond) এর মধ্যে ব্যাটারী হতে সঞ্চিত বিদ্যুৎ সরবরাহ করতে পারে। মূল সিস্টেম (Main System)-এ লোড (Load) সরাসরি ইনপুট পাওয়ার (Input Power)-এর সাথে সংযুক্ত থাকে। যখন মেইন পাওয়ার সাপ্লাই( Main Power Supply) সংযোগ দিতে ব্যর্থ হয়, তখন এটি তার কার্যক্রম আরম্ভ করে অর্থাৎ পাওয়ার ব্যাকআপ (Power Back-Up) দেয়।