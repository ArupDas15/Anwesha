মাওলানা আবুল কালাম মুহাম্মদ ইউসুফ (১৯ মার্চ ১৯২৬ - ৯ ফেব্রুয়ারি ২০১৪) ছিলেন একজন বাংলাদেশী রাজনীতিবিদ, লেখক ও বাংলাদেশের স্বাধীনতা যুদ্ধে মানবতা-বিরোধী অপরাধের দায়ে অভিযুক্ত ব্যক্তিত্ব। ইউসুফ হাদীস বিজ্ঞানে উচ্চতর ডিগ্রি অর্জনের জন্য "মমতাজ আল-মুহাদ্দেসিন" উপাধি অর্জন করেন এবং এ বিষয়ে অনেক বই প্রকাশ করেন।তিনি  বাংলাদেশ চাষী কল্যাণ সমিতির চেয়ারম্যান,  "দারুল-আরবায় ওয়া দারুল-ইফতা" বাংলাদেশের চেয়ারম্যান ও  বাংলাদেশ জামায়াতে ইসলামীর সিনিয়র নেতা হিসেবে দায়িত্ব পালন করেন। ১৯৭১ সালে বাংলাদেশের মুক্তিযুদ্ধে গণহত্যায় জড়িত থাকার অভিযোগে আন্তর্জাতিক অপরাধ ট্রাইব্যুনাল যুদ্ধাপরাধের জন্য তাকে অভিযুক্ত করা হয়। যুদ্ধাপরাধ ট্রাইব্যুনাল, তাকে ১৩টি অভিযোগে অভিযুক্ত করে মানবতাবিরোধী অপরাধ করেছেন বলে প্রসিকিউশন পক্ষ থেকে দাবি করা হয়। ২০১৪ সালের ফেব্রুয়ারি তিনি ঢাকা কেন্দ্রীয় কারাগারে চিকিৎসাধীন অবস্থায় মারা যান।