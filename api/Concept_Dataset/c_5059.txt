১৯৯৬ সালে  আমেরিকা যুক্তরাষ্ট্রের আটলান্টায় আয়োজিত গ্রীষ্মকালীন অলিম্পিকে অংশ নিয়েছিল ভারত । পুরুষদের টেনিস ইভেন্টে লিয়েন্ডার পেসের ব্রোঞ্জ পদকটিই ছিল ভারতের একমাত্র পদক। ১৯৮০ সালের মস্কো অলিম্পিকে পুরুষদের হকি দল সোনা জেতার পরে এই পদকটিই ১৬ বছর বাদে ভারতের প্রথম অলিম্পিক পদক। অন্যদিকে অলিম্পিকে ব্যক্তিগত বিভাগে ১৯৫২ সালে কে ডি জাধব কুস্তিতে পদক জেতার ৪৪ বছর পরে লিয়েন্ডারের পদকটিই ভারতের প্রথম ব্যক্তিগত অলিম্পিক পদক।