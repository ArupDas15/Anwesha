ইরেশ যাকের বাংলাদেশের একজন চলচ্চিত্র অভিনেতা এবং টিভি অভিনয়শিল্পী। তার বাবা আলী যাকের এবং মা সারা যাকের দুজনই অভিনয়শিল্পী। তিনি অভিনেতা হিসেবে টেলিভিশনে বেশিরভাগ কাজ করেছেন, এছাড়া তিনি বেশ কয়েকটি চলচ্চিত্রে খলনায়কের চরিত্রেও অভিনয় করেছেন। ছুঁয়ে দিলে মন চলচ্চিত্রে অভিনয় করে শ্রেষ্ঠ খলচরিত্রে অভিনেতা বিভাগে তিনি ২০১৫ সালের জাতীয় চলচ্চিত্র পুরস্কার লাভ করেন।