স্যার উইলিয়াম হেনরি ব্র্যাগ ওএম, এমএ, পিএইচডি একজন বিখ্যাত ইংরেজ পদার্থবিজ্ঞানী এবং রসায়নবিদ। তিনি ছেলের সাথে যৌথভাবে ১৯১৫ সালে পদার্থবিজ্ঞানে নোবেল পুরস্কার লাভ করেন। তাদের গবেষণার বিষয় ছিল এক্স রশ্মির সাহায্যে কেলাস গঠন বিশ্লেষণ। তিনি কিং উইলিয়াম্‌স কলেজ, আইল অফ ম্যান, কেমব্রিজের ট্রিনিটি কলেজে পড়াশুনা করেছেন। এছাড়া তিনি অস্ট্রেলিয়ার অ্যাডেলেড বিশ্ববিদ্যালয় , লীডস বিশ্ববিদ্যালয় এবং ইউনিভার্সিটি কলেজ লন্ডনে অধ্যয়ন করেছেন। তিনি নিজের ছেলের সাথে যৌথভাবে এক্স-রশ্মি বর্ণালিবীক্ষণ এবং এদের বর্ণালি নিয়ে বিস্তর গবেষণা করেছিলেন। এছাড়া ১৯৩৫ থেকে ১৯৪০ সাল পর্যন্ত রয়েল সোসাইটির সভাপতি ছিলেন।

