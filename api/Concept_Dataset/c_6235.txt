বক্স গাছের মথ (Cydalima perspectalis) (ইংরেজি: The Box Tree Moth) হল ক্রামবিদা গোত্রের একটি মথ প্রজাতি। এটি পূর্ব এশিয়ার (জাপান, চীন, তাইওয়ান, কোরিয়া, রাশিয়ার দূর প্রাচ্য, এবং ভারত) একটি স্থানীয় প্রজাতি।  এটি ইউরোপের একটি ইনট্রোডিউসড বা প্রবর্তিত প্রজাতি যা ২০০৬ সালে জার্মানিতে, এবং পরবর্তীতে ২০০৭ সালে সুইজারল্যান্ড ও নেদারল্যান্ডে, ২০০৯ সালে ফ্রান্স, গ্রেট ব্রিটেন, ও অস্ট্রিয়াতে প্রথমবারের মতো নথিভুক্ত করা হয়।  ২০০৯ সালে এই বক্স গাছের মথকে হাঙ্গেরি, রোমানিয়া, ও তুরস্ক থেকে প্রথমবারের মতো উল্লেখ করা হয়। স্লোভাকিয়া, বেলজিয়াম  আর ক্রোয়েশিয়াতেও একে পাওয়া গেছে বলে জানা যায়। ২০১৪ সালের অলিম্পিকের প্রস্তুতিকালে ২০১২ সালে বক্সুস সেপমেরভিরেন্স গাছের মাধ্যমে ইতালি থেকে এই মথটি সচিতে চলে আসে এবং এর পরের বছর থেকেই বুক্সুস কলকিকা গাছকে প্রচুর পরিমাণে পত্রশূন্য করতে থাকে।