অপেক্ষা ১৯৮৭ সালে মুক্তিপ্রাপ্ত বাংলাদেশী নাট্যধর্মী চলচ্চিত্র। ছবিটি রচনা ও পরিচালনা করেছেন দিলীপ বিশ্বাস এবং প্রযোজনা করেছেন গায়েত্রী বিশ্বাস। গীতি চিত্রকথার ব্যানারে ছবিটি পরিবেশিত হয়। এতে প্রধান চরিত্রে অভিনয় করেন আলমগীর, শাবানা, জাফর ইকবাল, সুচরিতা প্রমুখ।
ছবিটি ১২তম জাতীয় চলচ্চিত্র পুরস্কারে চারটি শাখায় পুরস্কার লাভ করে। আলমগীর শ্রেষ্ঠ অভিনেতা বিভাগে, শাবানা শ্রেষ্ঠ অভিনেত্রী বিভাগে, দিলীপ বিশ্বাস শ্রেষ্ঠ চিত্রনাট্যকার বিভাগে এবং আমিনুল ইসলাম মিন্টু শ্রেষ্ঠ চিত্রসম্পাদক বিভাগে পুরস্কার লাভ করেন।