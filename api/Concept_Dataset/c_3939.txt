রাজীব গান্ধী আন্তর্জাতিক ক্রিকেট স্টেডিয়াম (তেলুগু: రాజీవ్ గాంధీ అంతర్జాతీయ క్రికెట్ మైదానం, উর্দু: راجیو گاندھی انٹرنیشنل کرکٹ اسٹیڈیم‎‎) হচ্ছে হায়দ্রাবাদ, তেলেঙ্গানা, ভারতে অবস্থিত একটি আন্তজার্তিক ক্রিকেট স্টেডিয়াম এবং এটি হায়দ্রাবাদ ক্রিকেট সংস্থার হোম গ্রাউন্ড। এটি উপ্পাল নামক স্থানে অবস্থিত। ধারণক্ষমতার বিচারে এটি ভারতের দ্বিতীয় বৃহত্তম সক্রিয় ক্রিকেট মাঠ। এ স্টেডিয়ামের আয়তন ১৬ একর (৬৫,০০০ মি২)। ভিভিএস লক্ষ্মণ এর অবসরের পরে, হায়দ্রাবাদ ক্রিকেট সংস্থা তাদের রাজ্যের গর্বিত এই ক্রিকেটারকে সম্মান জানানোর লক্ষ্যে মাঠের উত্তর-শেষ প্রান্ত তার নামানুসারে নামাঙ্কিত করেছে।