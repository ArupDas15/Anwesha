আয়ারল্যান্ড ফুটবল অ্যাসোসিয়েশন (আইরিশ: Cumann Peile na hÉireann; এছাড়াও সংক্ষেপে এফএআই নামে পরিচিত) হচ্ছে আয়ারল্যান্ডের ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯২১ সালে প্রতিষ্ঠিত হয়েছে। এটি প্রতিষ্ঠার ২ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি প্রতিষ্ঠার ৩৩ বছর পর ১৯৫৪ সালে সংস্থাটি তাদের আঞ্চলিক সংস্থা উয়েফার সদস্যপদ লাভ করে। এই সংস্থার সদর দপ্তর আয়ারল্যান্ডের রাজধানী ডাবলিনে অবস্থিত।
এই সংস্থাটি আয়ারল্যান্ডের পুরুষ, অনূর্ধ্ব-২৩ এবং অনূর্ধ্ব-২১ দলের পাশাপাশি ঘরোয়া ফুটবলে আয়ারল্যান্ড প্রিমিয়ার বিভাগ লীগ, আয়ারল্যান্ড প্রথম বিভাগ লীগ এবং এফএআই কাপের মতো প্রতিযোগিতার সকল কার্যক্রম পরিচালনা করে। বর্তমানে আয়ারল্যান্ড ফুটবল অ্যাসোসিয়েশনের সভাপতির দায়িত্ব পালন করছেন গেরি ম্যাকঅ্যানানি এবং সাধারণ সম্পাদকের দায়িত্ব পালন করছেন গ্যারি ওয়েন্স।

