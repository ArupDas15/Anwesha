কাস্পিয়ান সাগর আয়তনে অনুসারে পৃথিবীর বৃহত্তম আবদ্ধ জলাশয়। একে পৃথিবীর বৃহত্তম হ্রদ হিসেবে আখ্যায়িত করা হয়েছে যার আয়তন একটি সম্পূর্ণ সাগরের সমান। এ সাগর এশিয়া ইউরোপের মাঝে,  ককেসাস পর্বতমালার পূর্বে এবং স্তেপ ও মধ্য এশিয়ার পশ্চিমে অবস্থিত।এর পৃষ্ঠতলীয় ক্ষেত্রফল ৩৭১,০০০ বর্গ কিলোমিটার (১৪৩,২৪৪ বর্গ মাইল) (কারাবোগাজগল উপহ্রদ বাদে) এবং আয়তন ৭৮,২০০ ঘন কিলোমিটার (১৮,৭৬১ ঘন মাইল)।এর লবণাক্ততা প্রায় ১.২% (১২গ্রাম/লিটার) যা অন্যান্য সাগরের এক তৃতীয়াংশ।
এটি উত্তরে কাজাখস্তান, পশ্চিমে আজারবাইজান,দক্ষিণে ইরান এবং দক্ষিণ-পূর্বে তুর্কমেনিস্তান ঘিরে আছে।কাস্পিয়ান সাগর সামুদ্রিক মাছের ডিম ও তেল শিল্পের জন্য অধিক পরিচিত।তবে তেল শিল্পের বর্জ্য সাগরে ফেলার কারণে এখানকার জীবের উপর  খারাপ প্রভাব পড়ছে।
কাস্পিয়ান সাগর উত্তর থেকে দক্ষিণে প্রায় ১,২০০কিমি (৭৫০মাইল) জুড়ে বিস্তৃত, এর গড় প্রশস্ততা ৩২০কিমি (২০০মাইল)।এছাড়া এর পানির পৃষ্ঠ সমুদ্রপৃষ্ঠ থেকে ২৭মিটার (৮৯ ফুট) নিচু এবং দক্ষিণাংশের  সমুদ্রতল সমুদ্রপৃষ্ঠ থেকে ১,০২৩মিটার (৩,৩৫৬ ফুট) নিচু।