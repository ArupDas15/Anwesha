মাইক্রোসফটের সমালোচনা মাইক্রোসফটের বিভিন্ন পণ্য ও ব্যবসায় কার্যক্রম নিয়ে। কোম্পানিটির সফটওয়্যারের ব্যবহার বান্ধবতা, বলিষ্ঠতা, এবং নিরাপত্তা সমালোচকদের প্রধান লক্ষবস্তু। ২০০০ এ ম্যালওয়্যারের উপদ্রব দেখা যায় মাইক্রোসফট উইন্ডোজ ও তাদের অন্যান্য পণ্যে। মাইক্রোসফট তাদের বিক্রেতা ও ভোক্তাদের তাদের পণ্যে আবদ্ধ করে রাখার জন্যে আর সফটওয়্যার মানদণ্ড মেনে না চলার অভিযোগেও অভিযুক্ত। গ্নু/লিনাক্স ও মাইক্রোসফট উইন্ডোজের মালিকানার সর্বমোট মূল্য চলমান বিতর্কের আরেকটি বিষয়।বেআইনি একচেটিয়া ব্যবসায় কর্মকাণ্ডের জন্যে বিভিন্ন সরকার ও অন্যান্য কোম্পানির অনেকগুলো মামলা-মোকাদ্দমার বিষয়ও ছিলো এ কোম্পানি। ২০০৪-এ ইউরোপিয়ান ইউনিয়ন ইউরোপিয়ান ইউনিয়ন মাইক্রোসফট কম্পিটেশন কেস-এ দোষী সাব্যস্ত করেছে।