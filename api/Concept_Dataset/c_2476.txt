দি ম্যান্ডারিন্স (ফরাসীঃ লে মাঁদারেঁ, Les Mandarins, বাংলাঃ শিক্ষিত অভিজাত) ১৯৫৪ সালে প্রকাশিত একটি ফরাসী উপন্যাস যার রচয়িতা ছিলেন ফরাসী নারী দার্শনিক সিমোন দ্য বোভোয়ার। সিমোন এই উপন্যাসের জন্যে 'প্রিক্স গনকোউর্ট' (ফরাসীঃ Prix Goncourt, প্রি গঁকুর) পুরস্কার লাভ করেন, পুরস্কারটি সর্বোৎকৃষ্ট এবং সৃজনশীল গদ্যশৈলীর জন্য দেওয়া হয় ১৯০৩ সাল থেকে আর সিমোন ১৯৫৪ সালেই পান পুরস্কারটি। দি ম্যান্ডারিন্স ইংরেজি ভাষায় প্রথম প্রকাশ পায় ১৯৫৬ সালে (লেওনার্ড এম. ফ্রেইডম্যান দ্বারা অনূদিত)।
উপন্যাসটিতে দ্বিতীয় বিশ্বযুদ্ধের শেষের দিক থেকে ১৯৫০ এর দশকের মধ্যভাগ পর্যন্ত ঘটে যাওয়া কিছু ফরাসী বুদ্ধিজীবীর ব্যক্তিগত জীবন কাহিনী দেখানো হয়েছে। বইটির নাম নির্দেশ করে প্রাচীন চীনের শিক্ষিত অভিজাতদের। উপন্যাসটির চরিত্রগুলো একসময় উপলব্ধি করতে পারে যে তারা হচ্ছে ব্যর্থ 'শিক্ষিত অভিজাত' কারণ তারা দ্বিতীয় বিশ্বযুদ্ধের পরে রাজনীতিতে জড়িয়ে যায়। সিমোনের লেখা অন্যান্য বিষয় যেমন নারীবাদ, অস্তিত্ববাদ এবং ব্যক্তিগত নৈতিকতা এই উপন্যাসের চরিত্রগুলোর মধ্যে পরিলক্ষিত হয় কারণ চরিত্রগুলো শুধু লেখাপড়া আর রাজনীতির মধ্যেই শুধু সীমাবদ্ধ থাকেনা তারা তাদের সম্পর্ক একজনের থেকে আরেকজনের মধ্যে স্থানান্তরিত হওয়া নিয়েও অনেক কাজ করে।
ব্রিটিশ ঔপন্যাসিক এবং দার্শনিক 'আইরিস মার্ডক' (ব্রিটেনের 'সানডে টাইমস' পত্রিকায়) দি ম্যান্ডারিন্সকে একটি অসাধারণ উপন্যাস, উঁচুমানের এবং সাহসী বলে আখ্যা দেন এটার সঠিকতা এবং প্রীতিসঞ্চারক স্থির গাম্ভীর্যতার কারণে। অনেকে মনে করে উপন্যাসটি লিখিত হয়েছে জঁ-পল সার্ত্র্‌, আলবেয়ার কামু ও সিমোনের নিজের সম্পর্ক নিয়ে যদিও সিমোন তা স্বীকার করেননি, এবং উপন্যাসের ঘটনাগুলোর সঙ্গে তাদের জীবনের মিল পাওয়া যায়।

