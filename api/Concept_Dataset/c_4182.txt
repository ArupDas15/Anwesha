মিটার (ইংরেজি: Metre, Meter) মেট্রিক পদ্ধতিতে দৈর্ঘ্যের একক। শূন্যস্থানে এক সেকেন্ডের ১/২৯৯,৭৯২,৪৫৮ ভাগ সময়ে আলো যে দূরত্ব অতিক্রম করে, তাকে '১ মিটার' হিসাবে সংজ্ঞায়িত করা হয়।
১৭৯৩ সালে 'মিটার'-কে প্রথম সংজ্ঞায়িত করা হয়, যার পরিমাপ করা পৃথিবীর উত্তর মেরু থেকে ফ্রান্সের রাজধানী প্যারিসের দ্রাঘিমা রেখা বরাবর বিষুবরেখা পর্যন্ত দূরত্বের এক কোটি ভাগের এক ভাগকে এক মিটার হিসেবে ধরা হয়।
পরবর্তীতে প্যারিস মিউজিয়ামে রক্ষিত এক খন্ড 'প্লাটিনাম ও ইরিডিয়ামের তৈরি রড'- এর দৈর্ঘ্যকে মিটার হিসেবে স্বীকৃতি দেওয়া হয়।