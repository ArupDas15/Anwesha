নবম জাতীয় সংসদ ২০০৮ সালের ২৯ ডিসেম্বর নবম জাতীয় সংসদ নির্বাচনে নির্বাচিত সংসদ সদস্যদের নিয়ে গঠিত হয়। ২০০৯ সালের ৬ জানুয়ারি মন্ত্রিসভার সদস্যগণ শপথ গ্রহণ করেন। ২৫ জানুয়ারি নবম সংসদের প্রথম অধিবেশন অনুষ্ঠিত শুরু হয়। সে সময় জাতীয় সংসদের ৩৪৫টি আসনের মধ্যে জণগনের সরাসরি ভোটে নির্বাচিত আসন ৩০০টি এবং ৪৫টি মহিলা আসন হিসেবে সংরক্ষিত। ৩০০টি আসনের মধ্যে বাংলাদেশ আওয়ামী লীগ ২৩০টি আসনে জয়লাভ করে সংখ্যাগরিষ্ঠতা অর্জন করে শেখ হাসিনাকে প্রধান করে সরকার গঠন করে এবং বাংলাদেশ জাতীয়তাবাদী দল ৩০টি আসনে জয়লাভ করে বিরোধীদলের মর্যাদা পায় যাতে খালেদা জিয়া সংসদে বিরোধীদলীয় নেতা হিসেবে দায়িত্ব পালন করেন। নবম সংসদে আব্দুল হামিদ স্পিকার (পরবর্তীতে রাষ্ট্রপতি) এবং শওকত আলী ডেপুটি স্পিকার নির্বাচিত হন।