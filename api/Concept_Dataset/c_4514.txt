আরবি বর্ণমালা (الأَبْجَدِيَّة العَرَبِيَّة আল্-আব্জাদীয়াহ্ আল্-ʻআরবীয়াহ্ বা الحُرُوف العَرَبِيَّة আল্-হুরুফ্ আল্-ʻআরবীয়াহ্) ২৮টি বর্ণ নিয়ে গঠিত একটি লিখন পদ্ধতি যা আরবি ও কুর্দি ভাষা লিখতে ব্যবহার করা হয়। এদের মধ্যে প্রতিটি বর্ণের একটি বিচ্ছিন্ন রূপ, আদ্য রূপ, মধ্য রূপ ও অন্ত্য রূপ হয়। আরবি লিপি ডান থেকে বাম দিকে লেখা হয়। আরবি লিপি কখনো কখনো সোমালি ও মালাগাসি ভাষাও লিখতে ব্যবহার করা হয়।
আরবি বর্ণমালার একটি পরিমার্জিত সংস্করণ, যা "ফার্সি লিপি" হিসাবে পরিচিত হয়, তা ফার্সি,  উর্দু, পশতু, কিরগিজ, উইগুর, বেলুচি, কাশ্মীরি, পাঞ্জাবী, সিন্ধি ও ডোগরি ভাষা লিখতে ব্যবহার করা হয়।

