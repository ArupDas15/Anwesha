সৌরালোকে একটি ঠাঁই উক্তিটি দিয়ে ১৯শ শতকে ইউরোপীয় ঔপনিবেশিক সাম্রাজ্যগুলির অধিকৃত ভূভাগগুলিকে বোঝানো হত। জার্মান সম্রাট দ্বিতীয় ভিলহেল্ম প্রথম ১৯০১ সালে উক্তিটি করেন বলে মনে করা হয়। বেশির ভাগ ইউরোপীয় শক্তি এসময় সামরিক অভিযান চালিয়ে মূলত আফ্রিকা ও এশিয়ার বিভিন্ন জায়গা করায়ত্ত করে ও নিজ নিজ সাম্রাজ্যের অধীনে আনে। এভাবে কোন ইউরোপীয় জাতি কে ভূপৃষ্ঠের কত বেশি স্থান দখল করতে পারে ও সেই জায়গাগুলির প্রাকৃতিক সম্পদ আহরণ করতে পারে, তা সেসময় একটি মর্যাদার ব্যাপার ছিল। "সৌরালোকে একটি ঠাঁই" (জার্মান ভাষায় মূল বক্তৃতায় "Platz an der Sonne") -- এই আপাত-বিনয়ী উক্তিটি জার্মান সম্রাট ঔপনিবেশিক সাম্রাজ্য বিস্তারের প্রেক্ষাপটেই উচ্চারণ করেছিলেন। পরে এই উক্তিটি ইংরেজিতে "A Place in the Sun" নামে জনপ্রিয়তা অর্জন করে।