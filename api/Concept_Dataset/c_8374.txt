অস্ট্রেলীয় ক্রিকেট হল অব ফেম মেলবোর্ন ক্রিকেট গ্রাউন্ডে অবস্থিত জাতীয় ক্রীড়া যাদুঘরের আওতাধীন ক্রীড়া ও অলিম্পিক যাদুঘরের অস্ট্রেলীয় গ্যালারীর অংশবিশেষ। সর্বকালের সেরা অস্ট্রেলীয় ক্রিকেটারদেরকে স্মারকরূপে হল অব ফেমে তুলে ধরা হয়েছে। এতে, খেলোয়াড়দের ক্রীড়া তারকার মর্যাদা লাভের পাশাপাশি তাদের অসাধারণ পরিসংখ্যানগত রেকর্ডকেও বিবেচনায় আনা হয়েছে।অন্তর্ভুক্ত খেলোয়াড়কে অবশ্যই কমপক্ষে পাঁচ বছর পূর্বে আন্তর্জাতিক ক্রিকেট অঙ্গন থেকে অবসর নিতে হবে। মেলবোর্ন ক্রিকেট ক্লাব কর্তৃক অস্ট্রেলিয়ার বিখ্যাত ক্রিকেটারদেরকে সম্মাননা জানানোর উদ্দেশ্যে অস্ট্রেলিয়ান ক্রিকেট হল অব ফেমের ধারণাটি তুলে ধরা হয়েছিল। ৬ ডিসেম্বর, ১৯৯৬ তারিখে অস্ট্রেলীয় প্রধানমন্ত্রী জন হাওয়ার্ড এটি উদ্বোধন করেন।১০জন সদস্যকে অন্তর্ভুক্ত করে এটি উদ্বোধন হয়। ১৮৮৭ সালে টেস্ট ক্রিকেট থেকে অবসর গ্রহণকারী পেস বোলার ফ্রেড স্পফোর্থ থেকে শুরু করে ১৯৮৪ সালে সর্বশেষ টেস্টে অংশগ্রহণকারী ডেনিস লিলিকে তালিকায় রাখা হয়। জুন, ২০১৯ সাল পর্যন্ত সর্বমোট ৪৯ সদস্য এতে অন্তর্ভুক্ত হয়েছেন। শতাব্দীর সেরা অস্ট্রেলীয় ক্রিকেট বোর্ড দলের তালিকায় অন্তর্ভুক্ত বারো সদস্যের সকলেই এতে স্থান পেয়েছেন। তন্মধ্যে, ছয়জন শুরুতেই সদস্য ছিলেন।অন্তর্ভুক্ত প্রায় সকলেই পুরুষ। ২০১৪ সালে প্রথম মহিলা হিসেবে বেলিন্ডা ক্লার্ককে অন্তর্ভুক্ত করা হয়। তিন বছর পর তিনি আইসিসি ক্রিকেট হল অব ফেমে অন্তর্ভুক্ত হন। বেলিন্ডা ক্লার্ক ও কারেন রোল্টন - এ দুইজন মহিলা টেস্ট দলের অধিনায়ক হিসেবে তালিকায় অন্তর্ভুক্ত হন। তাদের পুরুষ প্রতিপক্ষের সংখ্যা একুশ। বেটি উইলসন ও কারেন রোল্টন ২০১৭ ও ২০১৮ সালে দ্বিতীয় ও তৃতীয় মহিলা হিসেবে হল অব ফেমে অন্তর্ভুক্ত হন। ২০১৮ সাল পর্যন্ত নির্বাচকমণ্ডলীতে মেলবোর্ন ক্রিকেট ক্লাবের সভাপতি পিটার কিং, অস্ট্রেলিয়ার সাবেক টেস্ট অধিনায়ক - বিল লরি ও মার্ক টেলর; সাবেক টেস্ট ব্যাটসম্যান - পল শিহান, ক্রিকেট অস্ট্রেলিয়ার প্রধান নির্বাহী জেমস সাদারল্যান্ড, অস্ট্রেলিয়ান ক্রিকেটার্স অ্যাসোসিয়েশনের প্রধান নির্বাহী অ্যালিস্টেয়ার নিকোলসন ও সংবাদপত্রের প্রতিনিধি ও দ্য অস্ট্রেলিয়ানের লেখক গিডিওন হেই এবং দ্য ডেইলি টেলিগ্রাফের লেখক বেন হর্ন রয়েছেন। সাংবার্ষিকভিত্তিতে অ্যালান বর্ডার পদক প্রদানের নৈশকালীন অনুষ্ঠানে নতুন সদস্যদেরকে অন্তর্ভুক্ত করা হয়।


== হল অব ফেমের সদস্য ==


== তথ্যসূত্র ==


== আরও দেখুন ==
নীল হার্ভে
স্ট্যান ম্যাককাবে
অস্ট্রেলিয়া জাতীয় ক্রিকেট দল
আইসিসি ক্রিকেট হল অব ফেম
আন্তর্জাতিক ক্রিকেট হল অব ফেম


== বহিঃসংযোগ ==

প্রবেশকারীদের তালিকা