শাহীনবাগ প্রতিবাদ ভারতের দিল্লি শহরে শান্তিপূর্ণ প্রতিবাদ ছিল, এটি ২০১৯ সালের ১৫ই ডিসেম্বর থেকে ২০২০ সালের ২৪ মার্চ পর্যন্ত চলেছিল। ২৪ × ৭ ঘণ্টা অহিংস প্রতিরোধের ব্যবহার করে শাহীনবাগের  একটি প্রধান সড়ক অবরোধ করে এমন মহিলারা এই বিক্ষোভের নেতৃত্ব দেন। প্রধানত মুসলিম মহিলাদের নিয়ে গঠিত প্রতিবাদ, ২০১৯ সালের ১১ ডিসেম্বর নাগরিকত্ব (সংশোধনী) আইন (সিএএ) পাস এবং জামিয়া মিলিয়া ইসলামিয়ার ছাত্রদের বিরুদ্ধে পুলিশের হস্তক্ষেপের প্রতিক্রিয়ায় প্রতিবাদ শুরু হয়েছিল যারা সংশোধনের বিরোধিতা করছিল। বিক্ষোভকারীরা সিএএ, ন্যাশনাল রেজিস্টার অফ সিটিজেনস (এনআরসি) ও ন্যাশনাল পপুলেশন রেজিস্টার (এনপিআর) -এর পাশাপাশি পুলিশের বর্বরতা, বেকারত্ব ও দারিদ্র্য এবং মহিলাদের নিরাপত্তার বিরুদ্ধে আন্দোলন করেছিল। দিল্লি পুলিশ এলাকায় ও আশেপাশের প্রধান সড়কগুলিকে ব্যারিকেড করে, দিনে ১০ লাখেরও বেশি যানবাহনকে প্রভাবিত করে এবং কিছু সড়ক যাত্রায় অতিরিক্ত সময় যুক্ত হয়। উত্তর -পূর্ব দিল্লির দাঙ্গার পর, শাহীনবাগে ১০০০ জনেরও বেশি আন্দোলন কর্মী নিযুক্ত হওয়ার সাথে সাথে এই এলাকায় পুলিশের উপস্থিতি সাময়িকভাবে বৃদ্ধি পায়। ভারতে কোভিড-১৯ এর প্রাদুর্ভাব  ও পরবর্তীকালে সরকার কর্তৃক জারি করা বিধিনিষেধের পর প্রতিবাদ আরও নিয়ন্ত্রিত পদ্ধতিতে বেশ কিছু দিন অব্যাহত ছিল। ২০২০ সালের ২৩ মার্চ দিল্লিতে আরোপিত সম্পূর্ণ লকডাউনের পরে, বাকি বিক্ষোভকারীদের দিল্লি পুলিশ গ্রেপ্তার করে বা জোর করে স্থান থেকে সরিয়ে দেয়।
ব্যারিকেড ও তাবুযুক্ত ভেন্যুতে হাজার হাজার বিক্ষোভকারী অংশ নিয়ে বিশাল জনতাকে আকর্ষিত করে। কিছু দিন প্রতিবাদস্থলে ১,৫০,০০০ জনেরও বেশি আন্দোলনকর্মীদের দেখা গেছে। প্রতিবাদ সারা দেশ জুড়ে অনুরূপ প্রতিবাদকে অনুপ্রাণিত করেছিল, যেমন গয়া, কলকাতা, প্রয়াগরাজ, মুম্বাই ও বেঙ্গালুরুতে। নেতৃত্ববিহীন বিক্ষোভ রাজনীতিতে পরিণত হয় এবং তা সাধারণত ভারতীয় জনতা পার্টি (বিজেপি) সরকারের বিরুদ্ধে ছিল। অবরোধ ২০২০ সালের দিল্লি বিধানসভা নির্বাচনে বিশেষ করে বিজেপির জন্য একটি প্রচারণার বিষয় হয়ে উঠেছিল। শাহীনবাগ বিক্ষোভের প্রতি বিজেপির প্রচারণা ছিল নেতিবাচক, বেশ কয়েকজন প্রচারক "গোলি মারো" (বাংলা: তাদের গুলি করুন) এর মত বিতর্কিত বক্তব্য দিয়ে। কিছু বিজেপি প্রচারক ক্ষমতায় আসার পর অবিলম্বে অবরোধ অপসারণের প্রতিশ্রুতি দিয়েছিল এবং তাদের বিরোধীদের দ্বারা ভোটারদের উত্তেজিত করার জন্য বিক্ষোভকে দীর্ঘায়িত করার অভিযোগ আনা হয়েছিল। বিজেপি গত নির্বাচনের তুলনায় অতিরিক্ত  ৬ টি আসন জিতেছে এবং আম আদমি পার্টি ৬২ টি আসন নিয়ে স্পষ্ট সংখ্যাগরিষ্ঠতা ধরে রেখেছে।