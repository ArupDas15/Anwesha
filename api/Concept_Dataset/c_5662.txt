মুহাম্মদ বিন নায়েফ বিন আবদুল আজিজ আল সৌদ (আরবি: محمد بن نايف بن عبد العزيز آل سعود‎‎; জন্মঃ ৩০ জানুয়ারি ১৯৫৯) ছিলেন সৌদি আরবের সাবেক যুবরাজ, প্রথম উপপ্রধানমন্ত্রী ও স্বরাষ্ট্রমন্ত্রী। তিনি রাজনীতি ও নিরাপত্তা বিষয়ক কাউন্সিলের চেয়ারম্যান। ২০১৫ সালের ২৯ এপ্রিল বাদশাহ সালমান বিন আবদুল আজিজ তাকে যুবরাজ মনোনীত করেন। তিনি বাদশাহ সালমানের ভাইয়ের ছেলে। সাবেক বাদশাহ আবদুল আজিজের নাতিদের মধ্যে তিনি প্রথম যুবরাজ হন। ২০১৭ সালের ২১ জুন তাকে যুবরাজের পদ থেকে অপসারণ করা হয় এবং তার স্থলে মুহাম্মদ বিন সালমানকে যুবরাজ মনোনীত করা হয়। একই সাথে রাজকীয় ফরমানের মাধ্যমে তাকে সব পদ থেকে অপসারণ করা হয়।