বেগুন ভর্তা হল একপ্রকার বাঙালি খাবার। এতে বেগুন আগুনের আঁচে পুড়িয়ে তেল, লবণ, পেয়াজ, মরিচ সহ অন্যন্য উপদান সহযোগে তৈরি একশ্রেণীর খাদ্য। বাংলাদেশ, ভারত এবং পাকিস্তানে বেগুন ভর্তা খাওয়া হয় তবে অঞ্চলভেদে এটা তৈরির পদ্ধতি এবং খাওয়ার রীতি কিছুটা ভিন্ন হয়। এটা প্রাথমিকভাবে  বেগুন মিনমিনে মিহি করে প্রস্তুত করা একটি নিরামিষ খাবার। এটি কাঠকয়লা বা সরাসরি আগুনের ওপরে ভাজা হয়। এর ফলে এই ভর্তায় ধোঁয়াটে গন্ধ থাকে। প্রথাগতভাবে, এ খাবার প্রায়ই একটি দেশীয় খাবারের সঙ্গে খাওয়া হয়( বিশেষ করে পান্তা ও রুটি)। পাকিস্তান ও বাংলাদেশে  বেগুন ভর্তা একটি জনপ্রিয় রন্ধনপ্রণালীর অংশ। তবে ভারতে এটা বিহার, পশ্চিমবঙ্গ, আসাম, ওড়িশাসহ অনেক রাজ্যের জনপ্রিয় খাদ্য। এ খাবারের  স্থানীয় ভাষা উপর নির্ভর করে অনেক নাম আছে (হিন্দি: "बैंगन का भरता", গুজরাটি: odo, মারাঠি: wangyacha bharit)।