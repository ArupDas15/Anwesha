অ্যালাস্টেয়ার নাথান কুক, এমবিই (ইংরেজি: Alastair Nathan Cook; জন্ম: ২৫ ডিসেম্বর, ১৯৮৪) ইংল্যান্ড ক্রিকেট দলের টেস্ট দলের বর্তমান অধিনায়ক। ক্রিকেট খেলায় তিনি বামহাতি উদ্বোধনী ব্যাটসম্যান হিসেবে মাঠে নামেন। এসেক্স কাউন্টি ক্রিকেট ক্লাবের পক্ষ নিয়ে কাউন্টি ক্রিকেট খেলেন। এছাড়াও তিনি এসেক্সের যুব দলে খেলেছেন এবং ২০০৩ সালে প্রথম একাদশে অংশ নিয়ে খেলায় অভিষিক্ত হন। ইংল্যান্ডের বিভিন্ন যুব দলের হয়ে ২০০০ সাল থেকে খেলেছেন। ২০০৬ সালে টেস্ট খেলায় অংশগ্রহণের জন্য ডাক পান অ্যালাস্টেয়ার কুক।

