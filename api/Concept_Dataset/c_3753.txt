প্রধানমন্ত্রী মন্ত্রী পরিষদ শাসিত শাসন ব্যবস্থায় সরকার প্রধান হিসেবে রাষ্ট্র পরিচালনা করেন। তাছাড়া তিনি এই ব্যবস্থাতে সংসদ বা সংসদের নেতার ভূমিকাও পালন করেন। অনেক শাসনব্যবস্থায় প্রধানমন্ত্রী মন্ত্রী পরিষদের সদস্যদের নিয়োগ বা বহিষ্কার করার অধিকারও রাখেন।
সংসদীয় সরকার ব্যবস্থা মূলত ওয়েস্টমিনিস্টার ব্যবস্থার অনুরুপে সাজানো হয়ে থাকে, যেখানে প্রধানমন্ত্রী সরকার ও নির্বাহী বিভাগের সভাপতি ও প্রধান হিসেবে দায়িত্ব পালন করেন। এই ব্যবস্থায় রাষ্ট্র বা রাষ্ট্রের দাপ্তরিক প্রতিনিধিদের প্রধান (রাজা, রাষ্ট্রপতি, বা গভর্নর-জেনারেল) প্রধান আনুষ্ঠানিক পদে আসীন থাকেন, যদিও তাদের ক্ষমতা সীমাবদ্ধ থাকে।