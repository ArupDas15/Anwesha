আপ (ইংরেজি: "UP") পিট ডক্টার পরিচালিত ও পিক্সার অ্যানিমেশন স্টুডিও প্রযোজিত ২০০৯ সালে মুক্তিপ্রাপ্ত একটি থ্রিডি অ্যানিমেটেড কমেডি ও রোমাঞ্চ চলচ্চিত্র। ছবিটি এক বৃদ্ধ কার্ল ফ্রেডরিকসন (কণ্ঠঃ এডওয়ার্ড এস্নার) এবং আটকে পড়া এক কিশোর স্কাউট রাসেলকে (কণ্ঠঃ জর্ডান নাগাই) ঘিরে। ৭৮ বছর বয়সী কার্ল হাজার হাজার বেলুন দিয়ে তার বাসাকে উড়িয়ে দেন এবং দক্ষিণ আমেরিকার উদ্দেশ্যে যাত্রা করেন। তার ভালবাসার স্ত্রীর প্রতিশ্রুতি পূর্ণ করার জন্য। এই ছবির সহকারী-পরিচালক ছিলেন বব পিটারসন এবং সুরকার ছিলেন মাইকেল গেসিনো।
ডক্টার এই বিষয়ে কাজ শুরু করেন ২০০৪ সালে, যেখানে তিনি কল্পনা করেন এমন একজন মানুষের কথা যে তার ক্লান্তিকর জীবন থেকে রক্ষা পাওয়ার জন্য পালানোর চেষ্টা করছে এবং রোমাঞ্চের অপেক্ষা করছে। তিনি এবং পিক্সারের এগারোজন অন্যান্য চিত্রকার ভেনেজুয়েলায় তিন দিন যাপন করে বিভিন্ন অনুসন্ধান চালান। পরে চরিত্রগুলো কার্টুন আঁকা হয়। ভাসমান বাড়িটি ১০,০০০ থেকে ২০,০০০ বেলুন দ্বারা সংযুক্ত ছিল। আপ পিক্সারের প্রথম ছবি যা ডিজনি ডিজিটাল থ্রি-ডি দ্বারা প্রস্তুত করা।আপ ২০০৯-এর ২৯ই মে মুক্তি পায় এবং সে বছরই অনুষ্ঠিত ২০০৯কান চলচ্চিত্র উৎসব-এ অংশ নেয় যা কান চলচ্চিত্র উৎসবের ইতিহাসে প্রথম অ্যানিমেশন এবং থ্রি-ডি চলচ্চিত্র । এই ছবিটি বাণিজ্যিকভাবে ব্যাপক সাড়া পায় এবং আয় করে ৭৩১ মিলিয়ন ডলার। আপ অস্কারের জন্য মনোনীত হয় এবং সেই সঙ্গে সেরা চলচ্চিত্রর জন্যও মনোনীত হয়।। যা অ্যানিমেশন চলচ্চিত্র হিসেবে পিক্সারের শ্রেষ্ঠ চলচ্চিত্র বিউটি এ্যান্ড বিস্টের পর প্রথম।