গ্নু প্রকল্প একটি ফ্রি সফটওয়্যার, সকলের সমন্বিত প্রকল্পের মাধ্যমে এটি পরিচালিত হয়। রিচার্ড স্টলম্যান এমআইটিতে থাকাকালীন সময়ে ২৭ সেপ্টেম্বর ১৯৮৩ সালে এই প্রকল্পের ঘোষণা দেন। ১৯৮৪ সালের জানুয়ারি মাসে এই প্রকল্পের মাধ্যমে গ্নু অপারেটিং সিস্টেম তৈরীর কাজ শুরু হয়। এর প্রথম ঘোষণায় প্রথমিক লক্ষ্য এবং উদ্দেশ্য সম্পর্কে বলা হয়েছে, "a sufficient body of free software [...] to get along without any software that is not free."এই উদ্দেশ্য পূরণের লক্ষ্যে গ্নু প্রকল্পের মাধ্যমে GNU ("GNU" is a recursive acronym that stands for "GNU's Not Unix") নামের একটি অপারেটিং সিস্টেম তৈরীর কাজ শুরু করা হয়। একটি ফ্রি অপারেটিং সিস্টেম তৈরীর লক্ষ পূরণের সর্বশেষ অংশটি সম্পন্ন হয় ১৯৯২ সালে। গ্নু সিস্টেমের কার্নেল তৈরীর কাজ চলাকালীন সময়ে,
লিনাক্স কার্নেল নামের একটি অপারেটিং সিস্টেম কার্নেল গ্নু জিপিএল ২য় সংস্করণ লাইসেন্সের অধিনে প্রকাশ করা হয়।
গ্নু প্রকল্প বর্তমানে যে কাজ সমূহ করে থাকে, সেগুলো হল সফটওয়্যার ডেভলপমেন্ট, প্রচারণা, এবং নতুন সফটওয়্যার এবং অন্যান্য বিষয়সমূহ সকলের সামনে তুলে ধরা।

