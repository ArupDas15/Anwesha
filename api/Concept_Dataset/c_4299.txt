মনোবিজ্ঞানে, বুদ্ধিদীপ্তকরণ (ইংরেজি: intellectualization) হল একটি প্রতিরক্ষা পদ্ধতি যার মাধ্যমে অবচেতন দ্বন্দ্ব ও সে সম্পর্কিত আবেগের চাপ-সম্পন্ন জেরাপ্রবণতাকে বাধা দেবার জন্য কারণ অনুসন্ধান বা কারণ দর্শানোর মাধ্যমে সিদ্ধান্ত গ্রহণের প্রক্রিয়াকে ব্যবহার করা হয় - যেখানে চিন্তাকে ব্যবহার করা হয় অনুভূতিকে এড়িয়ে যাওয়ার জন্য। এর দ্বারা কোন ব্যক্তি আবেগের দিক থেকে কোন মানসিক চাপযুক্ত বিষয় থেকে নিজেকে বের করে নেয়। বুদ্ধিদীপ্তকরণ যৌক্তিককরণের সঙ্গে সম্পর্কিত হলেও এটি তা থেকে আলাদা, যা হল অযৌক্তিক আচরণের নকল-যৌক্তিক বিচার।বুদ্ধিদীপ্তকরণ হল ফ্রয়েডের মৌলিক প্রতিরক্ষা পদ্ধতিগুলোর মধ্যে অন্যতম। ফ্রয়েড বিশ্বাস করতেন যে, মানুষের স্মৃতির সচেতন ও অচেতন উভয় দৃষ্টিকোণ রয়েছে, এবং বুদ্ধিদীপ্তকরণ এমনভাবে কোন ঘটনার সচেতন বিশ্লেষণের ব্যবস্থা করে যে, তা কোন দুশ্চিন্তার উদ্রেক ঘটায় না।