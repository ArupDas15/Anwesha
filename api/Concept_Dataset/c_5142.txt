গ্র্যান্ড থেফট অটো (ইংরেজি: Grand Theft Auto), যার সংক্ষিপ্ত রূপ জিটিএ, একটি ব্রিটিশ ভিডিও গেম সিরিজ যা ডেভিড জনস এবং মাইক ডেইলি দ্বারা নির্মিত, পরে দুই ভাই স্যাম এবং ড্যান হাউসার এবং যাখ্রি ক্লার্ক। এটি মূলত রকস্টার নর্থ (পূর্বের ডিএমএ ডিজাইন) দ্বারা ডেভেলপড এবং রকস্টার গেমস দ্বারা প্রকাশিত। এই সিরিজের নাম গ্র্যান্ড থেফট অটো রাখার কারণ গ্র্যান্ড থেফট অটো অপরাধ, যা মূলত যানবাহন সংক্রান্ত অপরাধকে নিয়ে।
এই সিরিজের শহরগুলো মূলত আমেরিকার শহরগুলোকে আদর্শ করেই বানানো হয়েছে। যেমন ভাইস সিটি, লিবার্টি সিটি, স্যান এন্ড্রিয়াস; মায়ামি, নিউ ইয়র্ক এবং ক্যালিফোর্নিয়াকে আদর্শ ভেবে করা হয়েছে। আগে এই তিনটি কল্পিত শহরকে কেন্দ্র করেই গেম নির্মাণ করা হত। কিন্তু বর্তমানে নতুন গেমগুলো একটিকে কেন্দ্র করেই করা হয়, যা প্রত্যন্ত এলাকা। বর্তমানে গেমগুলো মুক্ত চেতনাকে কেন্দ্র করে তৈরি হয় যেখানে খেলোয়াড়েরা নিজেদের মত করে গেম সাজাতে পারে। এই গেমে সাধারণত হাস্যরসের মাধ্যমে আমেরিকার সংস্কৃতিকে তুলে ধরা হয়, কিন্তু এটি গেমের ভিতরের প্রাপ্তবয়স্কদের অস্বাভাবিকতা এবং উগ্র মানসিকতা ধারণ করার জন্য বিতর্কিত। এই গেমে দেখান হয় কিভাবে একজন অপরাধী খারাপ কাজের মাধ্যমে মর্যাদার সাথে অপরাধ জগতে প্রধান চরিত্রে অভির্ভূত হয় । যে তার নেতা এবং অপরাধী সহকর্মীদের সাথে বা দলের সাথে বিশ্বাসঘাতকতা করে এবং অপরাধীদের সবকিছুর অধিষ্ঠাতা বনে যায়।
ভিডিও গেম ডেভেলপার ডিএমএ ডিজাইন প্রথম ১৯৯৭ সালে শুরু করে। এই সিরিজের তৃতীয় গেমের নাম ছিল গ্র্যান্ড থেফট অটো ৩ যা ব্যাপকভাবে প্রশংসিত হয় কারণ তারা থ্রীডি সেটিংস গেমে সংযোজন করে। অনেক বিখ্যাত গায়ক এবং অভিনেতা এই সিরিজে কণ্ঠ দেন। এটি এখন পর্যন্ত জনপ্রিয়তা এবং বাণিজ্যিক উভয় দিক থেকেই সবচেয়ে সফল ভিডিও গেম, ২০১৩র সেপ্টেম্বর পর্যন্ত ১৫ কোটি ইউনিট গ্র্যান্ড থেফট অটো বিক্রি হয়েছে।

