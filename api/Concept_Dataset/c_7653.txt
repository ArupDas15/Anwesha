কমলা লেবু বা ম্যান্ডারিন কমলা  ছোট সাইট্রাস জাতীয় গাছের রসালো ফল। কমলা গাছের বৈজ্ঞানিক নাম Citrus reticulata (সাইট্রাস রেটিকুলাটা) । এটি রুটেসি পরিবারের সাইট্রাস গোত্রের।এটি কমলার স্বতন্ত্র প্রজাতিগুলোর একটি সদস্য হিসাবে বিবেচিত।  কমলা একটি জনপ্রিয় ফল। এটি সাধারণত সরাসরি খাওয়া হয় বা ফ্রুট সালাদে ব্যবহৃত হয়। ট্যাঞ্জারিন হল কমলা রঙের সাইট্রাস জাতীয় ফলের একটি গুচ্ছ , যা ম্যান্ডারিন অরেঞ্জ বা কমলালেবুর কিছু সংকর ও অল্পকিছু পমেলোর সমন্বয়ে গঠিত।
ম্যান্ডারিন সাধারণ গোলাকার কমলার (যেগুলো ম্যান্ডারিন-পমেলো এর সংকর) মতো নয়; এগুলো ছোট ও কমলাকার হয়।  এর স্বাদ কম টক এবং বেশি মিষ্টি ও কড়া বলে বিবেচিত হয়। পাকা কমলা শক্ত থেকে সামান্য নরম, এর আকারের জন্য কিছুটা ভারি ও পাথুরে আবরণের খোসাযুক্ত হয়।খোসাটি চিকন,আলগা ও অল্প সাদা মেসোকার্পযুক্ত হয়।তাই সহজেই খোসা ছাড়ানো ও কয়েকটি কোয়ায় আলাদা করা যায়। হাইব্রিড জাত গুলোতে এই বৈশিষ্ট্যগুলো একটু কম মাত্রায় থাকে।কমলালেবু নরম আর ঠাণ্ডায় এরা সহজেই নষ্ট হয়।প্রায় গ্রীষ্মমণ্ডলীয় ও গ্রীষ্মমণ্ডলীয় অঞ্চলে এটি উৎপাদন করা যায়।জেনেটিক গবেষণায় অনুযায়ী,কমলালেবু প্রকৃত সাইট্রাস প্রজাতিগুলোর মধ্যে একটি ছিল;প্রজনন বা প্রাকৃতিক সংকরায়নের কারণে এটি অনেক হাইব্রিড সাইট্রাস জাতের পূর্বপুরুষ হয়ে উঠেছে।সিট্রন এবং পোমেলোর মতো এটিও বাণিজ্যিকভাবে সর্বাধিক গুরুত্বপূর্ণ হাইব্রিড জাতের কমলা লেবুর (যেমন মিষ্টি এবং টক কমলা, জাম্বুরা এবং অনেকজাতের লেবু এবং বাতাবিলেবু) একটি পূর্বপুরুষ ।কমলালেবুকে অন্যান্য সাইট্রাস প্রজাতিগুলোর (যেমন মরুভূমির লেবুগাছ ও কুমকোয়াট) সাথেও সংকরায়ন করা হয়েছে। যদিও আদি কমলার জাতটি বেশি টক ছিল, পোমেলোর সাথে সংকরায়নের ফলে প্রাপ্ত সবচেয়ে বাণিজ্যিক কমলার জাতগুলো অনেক মিষ্টি হয়ে থাকে।