ইংল্যান্ড ক্রিকেট দল দুইটি টেস্ট ক্রিকেট এবং পাঁচটি টুয়েন্টি২০ আন্তর্জাতিক খেলার জন্য নিউজিল্যান্ড সফর করে, যা অক্টোবর থেকে ডিসেম্বর ২০১৯-এ অনুষ্ঠিত হয়। নিউজিল্যান্ড ক্রিকেট সফরের সময়সূচী ২০১৯ এর জুনে নিশ্চিত করে। বেয় ওভাল গ্রাউন্ডটিতে সর্বপ্রথম টেস্ট ম্যাচের আয়োজন হতে যাচ্ছে, সেই সাথে দেশের নবম টেস্ট ভেন্যু হিসাবে আত্মপ্রকাশ করবে।টেস্ট ম্যাচগুলো ২০১৯-২১ আইসিসি বিশ্ব টেস্ট চ্যাম্পিয়নশীপ-এর অংশ নয়, কারণ সফরসূচী নির্ধারণ করা হয়েছিল বিশ্ব টেস্ট চ্যাম্পিয়নশীপ গঠনের পূর্বেই। ইংল্যান্ড পুরুষ ক্রিকেট দলের নির্বাহী পরিচালক অ্যাশলে জাইলস উপদেশ দেন যে, সফরটির জন্য কোচ ও অধিনায়ক খেলা শুরুর সময় নির্ধারণ করা হবে। যদিও, সেপ্টেম্বর ২০১৯ এ খেলোয়াড়দের তালিকা ঘোষণার সময়, জো রুট ও ইয়ন মর্গ্যান কে যথাক্রমে টেস্ট ও টি২০আই দলের অধিনায়ক হিসাবে রাখা হয়, কিন্তু জনি বেয়ারস্ট টেস্ট দল থেকে বাদ পড়ে যায়। স্যাম বিলিংসকে ইংল্যান্ড টি২০আই দলের সহযোগী অধিনায়ক ঘোষণা করা হয়। ২০১৯ এর নভেম্বরে জো ডেনলির পরিপুরক হিসাবে বেয়ারস্টোকে আবারো টেস্টে দলে যুক্ত করা হয়।কোমরের ব্যাথার কারণে কেন উইলিয়ামসনকেও টি২০আই দল থেকে বাদ দেয়া হয়, ও টিম সাউদি নিউজিল্যান্ড টি২০আই দলের অধিনায়ক মনোনীত করা হয়। নিউজিল্যান্ডের ট্রেন্ট বোল্টকে টেস্ট প্রস্তুতিতে মনোনিবেশ করার জন্য প্রথম তিনটি টি২০আই থেকে অবসর দেয়া হয়।চূড়ান্ত টি২০আই খেলাটি ড্র হয়, পরে খেলাটি নিষ্পত্তি হয় সুপার ওভার এর মাধ্যমে। সুপার ওভারে ইংল্যান্ড বিজয়ী হলে ৩-২ এ সিরিজে জয় পায়। টেস্টে সিরিজে নিউজিল্যান্ড প্রথম টেস্টে একটি ইনিংস ও ৬৫ রানের ব্যবধানে জয়ী হয়। যার ফলে নিউজিল্যান্ড টেস্ট খেলায় নিজেদের মাঠে টানা ১০টি ম্যাচে অপরাজিত থাকে যেটি শুরু হয় মার্চ ২০১৭, উক্ত সূচীর ৭টি খেলায় নিউজিল্যান্ড অপরাজিত ছিল। দ্বিতীয় টেস্ট ম্যাচটি ড্র হওয়ায় নিউজিল্যান্ড ১-০তে টেস্ট সিরিজে জয় পায়।