ক্রেডিট কার্ড হল একটি বিশেষ ধরনের পরিশোধ ব্যবস্থার অংশ হিসেবে ব্যবহৃত প্লাস্টিক কার্ড, যা ওই পরিশোধ ব্যবস্থার ব্যবহারকারীদেরকে ইস্যু করা হয়। এই কার্ডের বাহক পণ্য ও সেবা ক্রয় করতে পারেন এবং মূল্য পরিশোধের প্রতিশ্রুতি দেন। সাধারণত স্থানীয় ব্যাংক বা ক্রেডিট ইউনিয়ন ভোক্তাদের কাছে এই কার্ডগুলি ইস্যু করে থাকে। ক্রেডিট কার্ডগুলির আকার-আকৃতি আইএসও/আইইসি ৭৮১০ আইডি-১ আদর্শ মেনে চলে।
চার্জ কার্ড ও ক্রেডিট কার্ডের মধ্যে পার্থক্য হলো চার্জ কার্ডে প্রত্যেক মাস বা প্রত্যেক চক্রের শেষে পুনরায় টাকা ভরতে হয় যা ক্রেডিট কার্ডে হয় না। বরং ক্রেডিট কার্ডে ব্যবহারকারীদের ঋণ নেওয়ার ব্যবস্থা থাকে যা সুদসহ পরিশোধযোগ্য। ক্রেডিট কার্ড ক্যাশ কার্ডের চেয়েও ভিন্ন কেননা ক্যাশ কার্ডের মতো একে টাকা বা অর্থের বিনিময়ে ব্যবহার করা হয় না। ক্রেডিট কার্ড ব্যবহারে একটি তৃতীয় পক্ষ কাজ করে যারা বিক্রেতাদের অর্থ দেয় এবং ক্রেতাদের অর্থ পরিশোধ করে। ২০১৮ সালে যুক্তরাষ্ট্রে প্রায় ১.১১২ বিলিয়ন ক্রেডিট কার্ডের প্রচলন ছিলো।[১]

