নরওয়ে (নরওয়েজীয় Norge নোর্গা বা Noreg নোরেগ্‌) উত্তর ইউরোপের একটি রাজতান্ত্রিক রাষ্ট্র, যার সরকারি নাম নরওয়ে রাজ্য (নরওয়েজীয় Kongeriket Norge কুঙেরিকেৎ নোর্গা বা Kongeriket Noreg কুঙেরিকেৎ নোরেগ্‌)। এর রাজধানী শহরের নাম অসলো (নরওয়েজীয় Oslo উষ্‌লু)।নরওয়ের পূর্বে সুইডেন, দক্ষিণে ফিনল্যান্ড ও পশ্চিমে রাশিয়া অবস্থিত। উত্তর আটলান্টিক মহাসাগর ও ব্যারেন্টস সাগরের নরওয়ের জলসীমা আছে। এখানে একটি সাংবিধানিক রাজতন্ত্র প্রচলিত। নরওয়ের আয়তন ৩,৮৫,২৫২ বর্গ কিলোমিটার। ২০১৮ সালে নরওয়ের জনসংখ্যা প্রায় ৫৪ লক্ষ ছিল। নরওয়ে ইউরোপের দ্বিতীয় সর্বনিম্ন জনঘনত্ববিশিষ্ট রাষ্ট্র। এখানে প্রতি বর্গ কিলোমিটারে ১৬.৫৩ জন ব্যক্তির বাস। 

