উজ্জা (আরবি: العزى‎‎, al-ʻUzzá) হল প্রাক-ইসলামিক যুগে কাবাঘরে সংরক্ষিত দেবতামূর্তিসমূহের মধ্যে তিনটি প্রধান দেবীমূর্তির মাঝে একটি। উজ্জা ছিল লাত ও মানাত সহ তিনটি দেবীমূর্তির একটি, যাদেরকে আল্লাহর তিন কন্যা হিসেবে ধারণা করা হত। হুবাল দেবতার মতই উজ্জাকেও সমৃদ্ধি ও কল্যাণের আশায় কুরাইশরা পূজা করত। মক্কা বিজয়ের পর মুহাম্মদ  এর নির্দেশে খালিদ বিন ওয়ালিদ তার একটি অভিযানের মাধ্যমে নাখলা নামক স্থানে উজ্জার প্রতি উৎসর্গীকৃত একমাত্র মন্দির ও তার ভেতরে অবস্থিত উজ্জার মূর্তি দুটোই ধ্বংস করে দেন।

