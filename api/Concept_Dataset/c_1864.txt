রপ্তানী শুল্ক (ইংরেজি: Export Duty) একপ্রকার কর যা সরকার কর্তৃক দেশের আন্তর্জাতিক বাণিজ্য পর্যায়ে আরোপ করা হয়। রপ্তানী শুল্ক একটি পরোক্ষ কর যা দেশের রপ্তানী সামগ্রীর ওপর আরোপ ও আদায় করা হয়। দেশের আমদানী পণ্যের ওপর আরোপকৃত করের নাম আমদানী শুল্ক। রপ্তানী শুল্ক দুই প্রকারে আদায় করা হয়। অধিকাংশ ক্ষেত্রে রপ্তানী চালানের মূল্যের ভিত্তিতে একটি নির্দ্দিষ্ট হারে যে শুল্ক আদায় করা হয় যাকে বলা হয় মূল্যভিত্তিক শুল্ক। অপর পক্ষে কোনো কোনো পণ্য, যেমন: মদ্যজাতীয় পণ্যের ক্ষেত্রে, পরিমাণভিত্তিক শুল্ক আদায় করা হয়ে থাকে।