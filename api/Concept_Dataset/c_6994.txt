৭ম জাতীয় চলচ্চিত্র পুরস্কার বাংলাদেশের তথ্য মন্ত্রণালয় কর্তৃক চলচ্চিত্রের বিভিন্ন ক্ষেত্রে বিশেষ অবদান রাখার জন্য প্রদত্ত ৭ম আয়োজন; যা ১৯৮২ সালে বাংলাদেশের মুক্তিপ্রাপ্ত চলচ্চিত্র সমূহের জন্য দেওয়া হয়। ১৯৭৫ সাল থেকে প্রতি বছর এটি দেয়া হচ্ছে। সরকার কর্তৃক নিযুক্ত একটি জাতীয় প্যানেল বিজয়ীদের নির্বাচন করে থাকে। ১৯৮৩ সালের ২৩ জানুয়ারি সোনার গাঁও হোটেলে আয়োজিত এক অনুষ্ঠানের মাধ্যমে পুরস্কার বিতরণ করা হয়। এই বছর ১৬টি শাখায় পুরস্কার প্রদান করা হয়। শ্রেষ্ঠ ছবিসহ ৪টি শাখায় কোন পুরস্কার দেয়া হয়নি।