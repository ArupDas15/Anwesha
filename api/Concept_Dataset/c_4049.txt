আব্রাহাম বেঞ্জামিন ডি ভিলিয়ার্স (সাধারণত সুপরিচিত এবি ডি ভিলিয়ার্স নামে) হলেন একজন দক্ষিণ আফ্রিকার ক্রিকেটার এবং দক্ষিণ আফ্রিকার একদিনের আন্তর্জাতিক (ওডিআই) ক্রিকেট দলের অধিনায়ক। একজন ডান-হাতি ব্যাটসম্যান-উইকেটরক্ষক হিসেবে তিনি টেস্টে (এক ইনিংসে ১০০ বা তার অধিক রান করেছেন) যথাক্রমে টেস্ট ক্রিকেটে ২১টি এবং ওডিআইয়ে ২৩টি শতক করেন । তিনি ২০১২ সালের আন্তর্জাতিক ক্রিকেট কাউন্সিল কর্তৃক ঘোষিত টেস্ট ব্যাটিংয়ের শীর্ষস্থান দখল করেন।ডি ভিলিয়ার্স ইংল্যান্ডের বিপক্ষে ২০০৪ সালের ডিসেম্বরে টেস্ট ক্রিকেটে আত্মপ্রকাশ করেন, যেখানে তিনি যথাক্রমে ২ ইনিংসে ২৮ এবং ১৫ রান করেন। পরের মাসে তিনি একই সিরিজের ৫ম ম্যাচে ১০৯ রান করে ক্যারিয়ারের অভিষেক শতক অর্জন করতে সক্ষম হন। ডি ভিলিয়ার্স ২০০৮ সালের এপ্রিলে আহমেদাবাদে ভারতের বিপক্ষে প্রথম জোড়া শতরান করেন, যেখানে তিনি ২১৭* অপরাজিত থাকেন। অসাধারণ নৌপুন্য প্রদর্শনের সুবাদে তিনি উক্ত খেলায় ম্যাচ সেরা পুরস্কার জিতে নেন।

