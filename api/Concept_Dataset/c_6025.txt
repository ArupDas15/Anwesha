ট্রায়োড (ইংরেজি: Triode) এমন এক প্রকারের ইলেকট্রনিক বিবর্ধক যার তিনটি ইলেকট্রোড থাকে। সাধারণতঃ ট্রায়োড বলতে ভ্যাকুয়াম টিউব ট্রায়োডকেই বোঝায়। ট্রায়োড হচ্ছে প্রথম ইলেকট্রনিক বিবর্ধক - ডায়োড নিয়ে পরীক্ষা-নিরীক্ষার সময়ে লি ডি ফরেষ্ট ১৯০৬ সালে ট্রায়োড আবিষ্কার করেন। ইংরেজি ট্রায়োড শব্দটি এসেছে গ্রীক শব্দ τρίοδος (tríodos) থেকে যার দুটি অংশ - tri- মানে তিন এবং hodós মানে পথ।