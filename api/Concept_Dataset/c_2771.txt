ফুতেবল ক্লুবে পাসোস দে ফেরেইরা (পর্তুগিজ উচ্চারণ: [ˈpasuʒ ðɨ fɨˈʁɐjɾɐ], ইংরেজি: FC Paços de Ferreira; এছাড়াও এফসি পাসোস দে ফেরেইরা নামে পরিচিত) হচ্ছে পাসোস দে ফেরেইরা ভিত্তিক একটি পর্তুগিজ পেশাদার ফুটবল ক্লাব। এই ক্লাবটি বর্তমানে পর্তুগালের শীর্ষ স্তরের ফুটবল লীগ প্রিমেইরা লিগায় খেলে। এই ক্লাবটি ১৯৫০ সালের ৫ই এপ্রিল তারিখে প্রতিষ্ঠিত হয়েছে। এফসি পাসোস দে ফেরেইরা তাদের সকল হোম ম্যাচ পাসোস দে ফেরেইরার এস্তাদিও দা মাতা রিয়ালে খেলে থাকে; যার ধারণক্ষমতা হচ্ছে ৯,০৭৭। বর্তমানে এই ক্লাবের ম্যানেজারের দায়িত্ব পালন করছেন পেপা এবং সভাপতির দায়িত্ব পালন করছেন পাওলো মেনেসেস। পর্তুগিজ মধ্যমাঠের খেলোয়াড় পেদ্রিনিয়ো এই ক্লাবের অধিনায়কের দায়িত্ব পালন করছেন।
ঘরোয়া ফুটবলে, এফসি পাসোস দে ফেরেইরা এপর্যন্ত ৫টি শিরোপা জয়লাভ করেছে; যার মধ্যে ৪টি লিগাপ্রো এবং ১টি পর্তুগিজ তৃতীয় বিভাগ শিরোপা রয়েছে।

