প্রেমের বিয়ে  বা প্রেম করে বিয়ে (ভারতীয় উপমহাদেশীয় ইংরেজি উপভাষাতে লাভ ম্যারেজ) হচ্ছে প্রধানত ভারত, পাকিস্তান এবং বাংলাদেশে ব্যবহৃত একটি পরিভাষা। এটি দ্বারা এমন একটি বিয়েকে বোঝায় যেখানে স্বামী-স্ত্রী নিজেরাই ভালোবাসার মাধ্যমে তাদের একে অপরের পিতামাতার অনুমতি ছাড়া বা অনুমতি নিয়ে বিয়ে করেছে। 'প্রেমের বিয়ে'র কোনো পরিষ্কার সংজ্ঞা নেই, তবে এটি মূলত এমন একটি বিয়ে যেখানে দম্পতিরা নিজেদের একক সিদ্ধান্তেই পরস্পরকে নির্বাচন করে।

