লাল টিপ বাংলাদেশ ও ফ্রান্সের যৌথ প্রযোজনায় নির্মিত একটি চলচ্চিত্র। স্বপন আহমেদের পরিচালনায় নির্মিত এই চলচ্চিত্রটিতে বাংলাদেশের শিল্পীদের পাশাপাশি ফ্রান্সের শিল্পীরাও অভিনয় করেছেন। বাংলাদেশ, ফ্রান্স, আইসলেন্ডের বিভিন্ন লোকেশনে সর্বাধুনিক প্রযুক্তি ব্যবহার করে ছবিটির শুটিং সম্পন্ন করা হয়েছে। ছবিটি বাংলা, ফরাসী ও ইংরেজি ভাষায় ডাবিং করা হযেছে। ছবির প্রধান দুই চরিত্রে অভিনয় করেছেন বাংলাদেশের ইমন ও কুসুম সিকদার; এছাড়াও বাংলাদেশ থেকে আরো অভিনয় করেছেন শহীদুল আলম সাচ্চু, এ টি এম শামসুজ্জামান, মিশু, সোহেল খান, কোনালসহ আরো অনেকেই এবং ফ্রান্সের শিল্পীদের মধ্যে রয়েছেন ড্যানিয়েল ক্রেমার, জেরার্ড দোপার্দো, দেবোরাহ নিউম্যান ,নাতালি ফ্রান্সেস্কি ও লিয়ানা।
লাল টিপ ছবিটি বাংলাদেশসহ বিশ্বের চারটি মহাদেশের পঁচিশটি দেশে একই দিনে মুক্তি দেয়া হবে।