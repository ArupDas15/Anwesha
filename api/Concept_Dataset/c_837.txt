বাংলাদেশ জনতা পার্টি (বিজেপি ওসমানী) ৫ই সেপ্টেম্বর ১৯৭৬ তারিখে জেনারেল এম ,এ ,জি, ওসমানি পি ,এস ,সি(অবসর প্রাপ্ত) কে আহবায়ক করে বাংলাদেশের আপামর জনসাধারণ সমর্থিত জাতীয় জনতা পার্টি গঠন করা হয়েছিল।যার বর্তমান নাম বাংলাদেশ জনতা পার্টি (বিজেপি-ওসমানী)। দেশের স্বাধীনতা সংগ্রামে স্বশস্ত্র বাহিনীর সর্বাধিনায়ক বঙ্গবীর জেনারেল মোঃ আতাউল গণি ওসমানি ১৯৭৮ ও ১৯৮১ সালের রাষ্ট্রপতি নির্বাচনে তিনি অংশগ্রহণ করেন। তিনি গণতান্ত্রিক ঐক্য জোট থেকে ১৯৭৮ সালের রাষ্ট্রপতি নির্বাচনে দ্বিতীয় ও ১৯৮১ সালের রাষ্ট্রপতি নির্বাচনে (স্বতন্ত্র) চতুর্থ হন। তিনি জাতীয় জনতা পার্টির চেয়ারম্যান ছিলেন এবং ১৯৭৮ সালে রাষ্ট্রপতি নির্বাচনে গণ ঐক্য জোট মনোনীত প্রার্থী হন। জোটের  ৫টি রাজনৈতিক শরীক দলের মধ্যে ছিল- জাতীয় জনতা পার্টি, বাংলাদেশ আওয়ামী লীগ, জাতীয় আওয়ামী পার্টি (মোজাফ্ফর), বাংলাদেশ পিপলস লীগ, গণ আজাদী লীগ। ১৯৮১ সালে রাষ্ট্রপতি নির্বাচনে ৩৯ জন প্রতিদ্বন্দ্বী ছিলেন। ঐ নির্বাচনে জয়লাভ করেন বিচারপতি আব্দুস সাত্তার।
১৩ অক্টোবর ২০১৬ খ্রিষ্টাব্দ থেকে ডাঃ মোহাম্মদ রফিকুল  ইসলাম এর আহব্বানে পার্টির নাম আংশিক পরিবর্তনের মাধ্যমে  বাংলাদেশ জনতা পার্টি (বিজেপি-ওসমানী) নামে বঙ্গবীর ওসমানীর রাজনৈতিক আদর্শের অনুসারীরা  সাংবিধানিক প্রক্রিয়ায়  সরকারি বিধিবদ্ধ হতে প্রয়াস পান।