ফাহিম মুনতাসির রহমান (জন্ম: ১ নভেম্বর, ১৯৮০) ময়মনসিংহে জন্মগ্রহণকারী বাংলাদেশের সাবেক আন্তর্জাতিক ক্রিকেটার। বাংলাদেশ ক্রিকেট দলের অন্যতম সদস্য ছিলেন তিনি। দলে তিনি মূলতঃ ডানহাতে অফ ব্রেক বোলিংয়ে পারদর্শিতা দেখিয়েছেন। এছাড়াও, ডানহাতে ব্যাটিংয়ে পারদর্শিতা দেখিয়েছেন। ২০০১ থেকে ২০০২ সাল পর্যন্ত খুবই স্বল্পকালের জন্য বাংলাদেশ দলের পক্ষে ৩টি টেস্ট ও ৩টি ওডিআইয়ে অংশগ্রহণ করেছেন ফাহিম মুনতাসির।