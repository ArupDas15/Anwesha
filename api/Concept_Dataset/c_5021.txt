ডিআরডিও দক্ষ একটি বিদ্যুতচালিত এবং দূর থেকে পরিচালনা যোগ্য রোবট। এটি বিপজ্জনক বস্তু নিরাপদভাবে খুঁজে বের করা, নাড়াচাড়া করা ও ধ্বংস করার কাজে ব্যবহার করা হয়। এটি একটি ব্যাটারি-চালিত চাকাযুক্ত রোবট। এর প্রাথমিক কাজ হল বোমা খুঁজে বের করা। এটি একটি এক্স-রে মেশিনের সাহায্যে বোমা বের করে ; তারপর গ্রিপার-আর্ম দিয়ে সেই বোমাটি তুলে এনে তা জল দিয়ে নষ্ট করে দেয়। এতে একটি শটগানও থাকে, যা দিয়ে বন্ধ দরজা ভাঙা যায়। এছাড়া এই রোবটের মাধ্যমে গাড়িতে বিস্ফোরক পদার্থ আছে কিনা, তাও স্ক্যান করা যায়। দক্ষ রোবটটি সিঁড়ি ও খাড়া ঢাল দিয়ে উঠতে পারে, সরু করিডোর দিয়ে যেতে পারে, গাড়ির পিছনে বাঁধা অবস্থাতেও চলতে পারে। বিজ্ঞানী অলোক মুখোপাধ্যায় বলেছেন: "একটি মাস্টার কন্ট্রোল স্টেশনের (এমসিএস) সাহায্যে এটিকে দৃষ্টিগোচর পথে বা বাড়ির মধ্যে ৫০০ মিটার পর্যন্ত রেঞ্জে দূর থেকে পরিচালনা করা যায়। রোবটটির ৯০% যন্ত্রাংশ ভারতে তৈরি। সেনাবাহিনী ২০টি দক্ষের অর্ডার দিয়েছে।"দক্ষ রোবটটি তৈরি করেছে প্রতিরক্ষা গবেষণা ও উন্নয়ন সংগঠন (ডিআরডিও)। এটি অপারেট করে ভারতীয় সেনাবাহিনী।

