ড্যানিয়েল লুকা ভেট্টোরি, ওএনজেডএম (ইংরেজি: Daniel Luca Vettori; জন্ম: ২৭ জানুয়ারি, ১৯৭৯) অকল্যান্ডে জন্মগ্রহণকারী নিউজিল্যান্ডের সাবেক আন্তর্জাতিক ক্রিকেটার। নিউজিল্যান্ড ক্রিকেট দলের অন্যতম সদস্য হিসেবে টেস্ট, ওডিআই ও টি২০আই – এ তিন স্তরের ক্রিকেটেই তিনি নেতৃত্ব দিয়েছেন। টেস্ট ক্রিকেটের ইতিহাসে অষ্টম খেলোয়াড় হিসেবে ড্যানিয়েল ভেট্টোরি ৩০০ উইকেট লাভের পাশাপাশি তিন সহস্রাধিক রান সংগ্রহ করেছেন।
ক্রিকেট খেলায় তিনি মূলতঃ বোলার ও অল-রাউন্ডারের ভূমিকায় অবতীর্ণ হয়ে থাকেন। ধীরগতির বামহাতি অর্থোডক্স স্পিনে অভ্যস্ত হয়ে বল করে থাকেন।

