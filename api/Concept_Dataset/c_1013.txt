বাংলাদেশ ভূতাত্ত্বিক জরিপ অধিদপ্তর (সংক্ষেপে জিএসবি) হল ভূতাত্ত্বিক কার্যক্রম পরিচালনার জন্য বাংলাদেশ সরকারের একটি জাতীয় প্রতিষ্ঠান। প্রতিষ্ঠানটি বিদ্যুৎ জ্বালানি ও খনিজ সম্পদ মন্ত্রণালয়ের জ্বালানি ও খনিজ সম্পদ বিভাগের অধীন। এর কাজ হল দেশের সর্বত্র ভূতাত্ত্বিক কার্যক্রম পরিচালনা ও ভূতাত্ত্বিক মানচিত্র প্রণয়ন করা। জিএসবির সদরদপ্তর ঢাকার সেগুনবাগিচায় অবস্থিত এবং এর বর্তমান মহাপরিচালক অতিরিক্ত সচিব কাজী জেবুন্নেসা বেগম, তিনি ১৫ জানুয়ারি ২০১৭ এ নিয়োগ পান।