চাঁপাইনবাবগঞ্জ পুরাতন স্টেডিয়াম (পূর্বে চাঁপাইনবাবগঞ্জ জেলা স্টেডিয়াম নামে পরিচিত ছিল)১৯৬০ সালে নির্মিত, বাংলাদেশের একটি জেলা পর্যায়ের স্টেডিয়াম। স্টেডিয়ামটি চাঁপাইনবাবগঞ্জ জেলার চাঁপাইনবাবগঞ্জ পৌরসভায় সরকারী কলেজের পূর্ব পাশে, নিউ মার্কেটের দক্ষিণে, কালেক্টরিয়েট আম বাগানের পশ্চিমে, ভি আই পি রোডে অবস্থিত। এই স্টেডিয়ামে বাংলাদেশের জাতীয় দিবস সমূহের কর্মসুচী ও বিভিন্ন ক্রীড়া প্রতিযোগিতা বিশেষ করে ক্রিকেট, ফুটবল, হ্যান্ডবল ব্যাডমিন্টন,ভলিবল খেলোয়াড় বাছাই এবং মেলা হয়ে থাকে। স্টেডিয়ামটি জেলার প্রথম স্টেডিয়াম। অন্য স্টেডিয়াম গুলি হচ্ছে- নব নির্মিত ডাঃ আ.আ.ম. মেসবাহুল হক বাচ্চু স্টেডিয়াম এবং শিবগঞ্জ উপজেলা স্টেডিয়াম। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত ও জেলা ক্রীড়া সংস্থার তত্বাবধায়নে রয়েছে।