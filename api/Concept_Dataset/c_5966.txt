শ্রীবৎস গোস্বামী (জন্ম -  ১৮ মে ১৯৮৯) - একজন ভারতীয় ক্রিকেটার । তিনি একজন বাঁহাতি ব্যাটসম্যান এবং উইকেটরক্ষক। পশ্চিমবঙ্গর কলকাতা জেলার একটি হিন্দু পরিবারে তিনি জন্মগ্রহণ করেন। তার পিতার নাম প্রত্যূষ গোস্বামী। মাত্র ১১ বছর বয়সে তার ক্রিকেট জীবন শুরু হয়। ২০০৭ সালে অনূর্ধ্ব ১৯ বাংলা টিম এর জন্য তিনি মনোনীত হন, এবং ২০০৮ সালেই দক্ষিণ আফ্রিকায় অনুষ্ঠিত অনূর্ধ্ব ১৯  ত্রিদেশীয় প্রতিযোগিতায় ভারতীয় দলে তিনি ডাক পান। এই প্রতিযোগিতায় দক্ষিণ আফ্রিকার বিরুদ্ধে ৯৭ এবং বাংলাদেশ এর বিপক্ষে ১০৩ রান এর অসামান্য ২টি ইনিংস খেলেন, এর ফলস্বরূপ, ২০০৮ সালেই মালয়েশিয়ায় অনুষ্ঠিত অনূর্ধ্ব ১৯ বিশ্বকাপ প্রতিযোগিতায় ভারতীয় দলে সুযোগ পান। বিরাট কোহলি র নেতৃত্বাধীন ভারত এই প্রতিযোগিতায় চ্যাম্পিয়ন হয়, শ্রীবৎস গোস্বামী এই প্রতিযোগিতায় ২টি অর্ধশতরান করেন। সেমিফাইনালে নিউজিল্যান্ডর বিরুদ্ধে ৫১ রান এর ইনিংসটি সকলের দ্বারা প্রশংসিত হয়।
আইপিএলএ শ্রীবৎস গোস্বামী প্রথম তিন বছর রয়্যাল চ্যালেঞ্জারস ব্যাঙ্গালোর এর হয়ে খেলেন, এরপর পর্যায়ক্রমে কলকাতা নাইট রাইডার্স এবং রাজস্থান রয়্যালস এর হয়ে প্রতিনিধিত্ব করেন। ২০১৮ সাল এর আইপিএল এ ১ কোটি মূল্যের বিনিময়ে সানরাইজার্স হায়দ্রাবাদ তাকে কিনে নেয়।