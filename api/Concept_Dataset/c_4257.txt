আমাজন.কম, ইন্‌ক. ( বা ) একটি মার্কিন ইলেক্ট্রনিক বাণিজ্য কোম্পানি যার সদরদপ্তর মার্কিন যুক্তরাষ্ট্রের ওয়াশিংটন অঙ্গরাজ্যের সিয়াটলে অবস্থিত। এটি মার্কিন যুক্তরাষ্ট্রের বৃহত্তম ইন্টারনেট ভিত্তিক খুচরা বিক্রেতা। আমাজন.কম একটি অনলাইন বইয়ের দোকান হিসাবে কার্যক্রম শুরু করে, কিন্তু শীঘ্রই বৈচিত্রপূর্ণ ডিভিডি, ভিএইচএস, সিডি, ভিডিও এবং এমপিত্রি ডিউনলোড/স্ট্রিমিং, সফটওয়্যার, ভিডিও গেম, ইলেকট্রনিক্স, পোশাক, আসবাবপত্র, খাবার, খেলনা, এবং গহণা বিক্রয় করে থাকে। মার্কিন যুক্তরাষ্ট্রে, যুক্তরাজ্য এবং আয়ারল্যান্ড, ফ্রান্স, কানাডা, জার্মানি, ইতালি, স্পেন, নেদারল্যান্ডস, অস্ট্রেলিয়া, ব্রাজিল, জাপান, চীন, ভারত ও মেক্সিকোতে আমাজন পৃথক খুচরা ওয়েবসাইট রয়েছে। ২০১৬ সালে, জার্মান আমাজান ওয়েবসাইটের ওলন্দাজ, পোলিশ এবং তুর্কি ভাষা সংস্করণগুলিও চালু করা হয়েছিল। আমাজন এছাড়াও কিছু অন্যান্য দেশে তার পণ্যের আন্তর্জাতিক শিপিং অফার করে।

