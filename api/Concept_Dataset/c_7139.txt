উপদ্বীপীয় মালয়েশিয়া বা পেনিনসুলার মালয়েশিয়া  (মালয় : Semenanjung Malaysia) হচ্ছে অবস্থিত  মালয়েশিয়ার পশ্চিমাশ। এটি মালয় বা পশ্চিম মালয়েশিয়া নামেও পরিচিত। অঞ্চলটি  মালয় উপদ্বীপের দক্ষিণ প্রান্ত তথা প্রায় অর্ধাংশ নিয়ে গঠিত। এর ক্ষেত্রফল ১,৩২,২৬৫ বর্গকিলোমিটার (৫১,০৬৮ মা২), যা পুরো দেশের মোট ক্ষেত্রফলের প্রায় ৪০%। বাকি ৬০% নিয়ে পূর্ব মালয়েশিয়া গঠিত। উপদ্বীপীয় মালয়েশিয়া ইংল্যান্ডের  (১,৩০,৩৯৫ বর্গকিলোমিটার) তুলনায় কিছুটা বড়। উপদ্বীপীয় মালয়েশিয়ার উত্তরে থাইল্যান্ডের সাথে স্থল সীমান্ত রয়েছে।এর পশ্চিমে মালাক্কা প্রণালী জুড়ে সুমাত্রা দ্বীপ (ইন্দোনেশিয়া) এবং পূর্বে দক্ষিণ চীন সাগর পেরিয়ে নাটুনা দ্বীপপুঞ্জ (ইন্দোনেশিয়া) অবস্থিত। জোহর প্রণালীর দক্ষিণাঞ্চলে সিঙ্গাপুর দ্বীপ তথা দেশ অবস্থিত। মালয়েশিয়ার অর্থনীতির বৃহদাংশ সহ দেশের সংখ্যাগরিষ্ঠ জনগণ (প্রায় ৮১.৩%) এই অঞ্চলে বাস করে। এর জনসংখ্যা প্রায় ২৬ মিলিয়ন।

