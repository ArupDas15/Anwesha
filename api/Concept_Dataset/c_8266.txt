র্ন্যিং-মা (তিব্বতি: རྙིང་མ་, ওয়াইলি: rnying ma) তিব্বতী বৌদ্ধধর্মের চারটি প্রধান সম্প্রদায়ের মধ্যে প্রাচীনতম। তিব্বতীতে র্ন্যিং শব্দের অর্থ প্রাচীন। এই সম্প্রদায়কে অনেক সময় স্ন্গা গ্যুর (তিব্বতি: སྔ་འགྱུར།, ওয়াইলি: snga 'gyur, ZYPY: Nga'gyur) বলা হয়ে থাকে। এই কথাটির অর্থ প্রাচীন অনুবাদ সম্প্রদায়। অষ্টম শতাব্দীতে তিব্বতে তিব্বতী লিপি ও ব্যাকরণের উদ্ভাবনের মধ্য দিয়ে সংস্কৃত থেকে তিব্বতী ভাষায় বিভিন্ন বৌদ্ধ গ্রন্থ অনুবাদের মাধ্যমে এই সম্প্রদায়ের সৃষ্টি হয়।