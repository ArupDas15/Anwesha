চঞ্চল চৌধুরী একজন বাংলাদেশী অভিনেতা, মডেল, শিক্ষক ও গায়ক। তার প্রথম টেলিভিশন নাটকে পদার্পণ হয় ফরিদুর রহমানের "গ্রাস" নাটকের মাধ্যমে। খুব অল্প সময়ের মধ্যে দক্ষ অভিনেতা হিসেবে সুনাম অর্জন করা এই অভিনেতা পরবর্তীতে বেশ কয়েকটি ধারাবাহিক নাটকের পাশাপাশি অভিনয় করেন অনেকগুলো একপর্বের নাটকে। বর্তমান সময়ের সবচেয়ে জনপ্রিয় এবং ব্যস্ততম অভিনেতা হিসেবে বাংলাদেশের টিভি নাটক জগৎকে দিয়ে যাচ্ছেন একের পর এক দর্শকনন্দিত সব নাটক।

