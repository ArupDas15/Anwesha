কার্নেল, (ইংরেজি: Kernel) কম্পিউটার বিজ্ঞানে,  অপারেটিং সিস্টেমের প্রধান উপাদান। এটি কম্পিউটার হার্ডওয়ারে সংগঠিত অ্যাপ্লিকেশন এবং প্রকৃত ডাটা প্রসেসিংয়ে একটি সেতুবন্ধন। সিস্টেমের সম্পদ ও সুবিধাসমূহের ব্যাবস্থাপনাই কার্নেলের দায়িত্ব (হার্ডওয়ার ও সফ্‌টওয়ারয়ের উপাদানগুলোর মধ্যে যোগাযোগ)। স্বাভাবিকভাবেই, অপারেটিং সিস্টেমের মূল উপাদান কার্নেল সম্পদের সর্বনিম্ন অ্যাবসট্রাকশন লেয়ার নিশ্চিত করতে পারে যা অ্যাপ্লিকেশন সফটওয়ারের কাজ করার জন্য তাকে অবশ্যই নিয়ন্ত্রণ করতে হয়।কার্নেলের ডিজাইন ও প্রয়োগের ভিত্তিতে অপারেটিং সিস্টেমের কাজগুলো বিভিন্নভাবে সংগঠিত হয়। মনোলিথিক কার্নেলগুলো যেখানে অপারেটিং সিস্টেমের কর্মক্ষমতা বৃদ্ধির জন্য অপারেটিং সিস্টেমের সকল কোড একই এড্রেস স্পেসে সম্পাদনা করে সেখানে মাইক্রোকার্নেলগুলো বেশিরভাগ অপারেটিং সিস্টেমে সার্ভারের মত ইউজার স্পেসে কোডগুলো সম্পাদনা করে যাতে করে অপারেটিং সিস্টেমের নিয়ন্ত্রণ ক্ষমতা এবং ভিন্নতা বাড়ানো যায়।

