জেমকন গ্রুপ ও এর সহযোগী প্রতিষ্ঠান আজকের কাগজ ও কাগজ প্রকাশনী ২০০০ সাল থেকে এই পুরস্কারটি প্রদান করে থাকে। শুরুতে এটির নাম ছিলো কাগজ সাহিত্য পুরস্কার। ২০০০ খ্রিষ্টাব্দ থেকে ২০০২ পর্যন্ত শুধু তরুণ লেখকদেরকেই তাদের পাণ্ডুলিপির জন্য এই পুরস্কার দেয়া হতো। পরবর্তীতে কাগজ প্রকাশনী থেকে সেটি বই আকারে বেরোতো।
২০০৩ সাল থেকে বছরের শ্রেষ্ঠ গ্রন্থকেও পুরস্কৃত করবার নিয়ম চালু করা হয়। ২০০৭ সাল থেকে এই পুরস্কারটির নাম পরিবর্তন করে রাখা হয় জেমকন সাহিত্য পুরস্কার।
বর্তমানে দুইটি বিভাগে এই পুরস্কারটি দেয়া হচ্ছে।

জেমকন সাহিত্য পুরস্কার - প্রতিষ্ঠিত বা পরিচিত লেখকদের জন্য
তরুণ কথাসাহিত্য পুরস্কার - তরুণ লেখকদের অপ্রকাশিত পাণ্ডুলিপির জন্য
তরুণ কবিতা পুরস্কার - তরুণ কবিদের অপ্রকাশিত কবিতার জন্য