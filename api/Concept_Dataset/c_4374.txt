শ্রেষ্ঠ অসমীয়া ভাষার পূর্ণদৈর্ঘ্য চলচ্চিত্র বিভাগে জাতীয় চলচ্চিত্র পুরস্কার ভারতের তথ্য ও সম্প্রচার মন্ত্রণালয় কর্তৃক প্রতিষ্ঠিত, চলচ্চিত্র উৎসব অধিদপ্তর দ্বারা প্রতিবছর আয়োজিত জাতীয় চলচ্চিত্র পুরস্কারগুলির মধ্যে একটি। এটি পূর্ণদৈর্ঘ্য চলচ্চিত্রগুলির জন্য প্রদানকৃত কয়েকটি পুরস্কারের মধ্যে একটি, যেখানে প্রাপককে রজত কমল (রৌপ্য পদ্ম) ভূষিত করা হয়।
১৯৫৪ সালে প্রতিষ্ঠিত জাতীয় চলচ্চিত্র পুরস্কার হল ভারতের সর্বাধিক বিশিষ্ট চলচ্চিত্র পুরস্কার যা ভারতীয় চলচ্চিত্রের মধ্যে শ্রেষ্ঠ যেখানে বিভিন্ন আঞ্চলিক ভাষায় চলচ্চিত্রের জন্যও পুরস্কার দেওয়া হয়।
সাতটি আঞ্চলিক ভাষার (বাংলা, হিন্দি, কন্নড়, মালয়ালম, মারাঠি, তামিল এবং তেলুগু) চলচ্চিত্রের জন্য পুরস্কার প্রদান চালু হয়েছিল ২ ডিসেম্বর ১৯৫৫ সাল আয়োজিত ২য় জাতীয় চলচ্চিত্র পুরস্কার থেকে। শুরু থেকে "শ্রেষ্ঠ অসমীয়া ভাষার পূর্ণদৈর্ঘ্য চলচ্চিত্রের জন্য রাষ্ট্রপতির রৌপ্যপদক" (১৯৫৫–৬৮), "দ্বিতীয় শ্রেষ্ঠ পূর্ণদৈর্ঘ্য চলচ্চিত্রের জন্য প্রশংসাপত্রের সনদ" এবং "তৃতীয় শ্রেষ্ঠ পূর্ণদৈর্ঘ্য চলচ্চিত্রের জন্য প্রশংসাপত্রের সনদ" এই তিনটি বিভাগে পুরস্কার প্রদানের মাধ্যমে এই অয়োজন শুর হয়। পরবর্তীতে ১৯৬৭ সাল দুটি প্রশংসাপত্রের পুরস্কার ১৫তম জাতীয় চলচ্চিত্র পুরস্কার থেকে বন্ধ ঘোষণা করা হয়েছে।
ফণী শর্মা পরিচালিত, ১৯৫৫ সালের পিয়ালি ফুকন চলচ্চিত্রটিকে "শ্রেষ্ঠ অসমীয়া ভাষার পূর্ণদৈর্ঘ্য চলচ্চিত্রের জন্য রাষ্ট্রপতির রৌপ্যপদক" প্রদান করা হয়েছিল। অতি সাম্প্রতিক ২০১৮ সালে আয়োজিত ৬৬তম জাতীয় চলচ্চিত্র পুরস্কার প্রাপ্ত চলচ্চিত্র ২০১৮ সালের ছবি বুলবুল ক্যান সিংগ।