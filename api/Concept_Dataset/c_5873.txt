বীর মুক্তিযোদ্ধা সিরাজুল ইসলাম স্টেডিয়াম বাংলাদেশের একটি জেলা পর্যায়ের স্টেডিয়াম। স্টেডিয়ামটি পঞ্চগড় জেলার প্রধান ডাকঘরের দক্ষিণ পাশের স্টেডিয়াম রোডে অবস্থিত। এই স্টেডিয়ামে বাংলাদেশের জাতীয় দিবস সমূহের বিভিন্ন কর্মসূচি; জেলার বিভিন্ন ক্রীড়া বিশেষ করে ক্রিকেট, ফুটবল, হ্যান্ডবল, ভলিবল, কাবাডি, ক্রীড়া প্রশিক্ষণ ও কনসার্ট অনুষ্ঠিত হয়। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত ও জেলা ক্রীড়া সংস্থার তত্ত্বাবধানে রয়েছে। স্টেডিয়ামের নামকরণ পঞ্চগড়ের মুক্তিযোদ্ধা সংগঠক সিরাজুল ইসলাম-এর নামে করা হয়েছে।