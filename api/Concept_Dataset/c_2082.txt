উয়েফা ইউরো ২০২০-এর জন্য নিলাম হচ্ছে এমন একটি প্রক্রিয়া যার মাধ্যমে ১৬তম ইউরোপীয় চ্যাম্পিয়নশিপের (যা সাধারণত ইউরো ২০২০ নামে পরিচিত) জন্য আয়োজক শহর নির্বাচন করা হয়েছিল। ২০১২ সালের ২১শে মার্চ তারিখে এই প্রক্রিয়াটি আনুষ্ঠানিকভাবে শুরু হয়েছিল এবং ২০১৩ সালের শেষার্ধে অথবা ২০১৪ সালের শুরুর দিকে আয়োজক শহর ঘোষণা করার অভিপ্রায় করা হয়েছিল। এককভাবে তুরস্কের আগ্রহ প্রকাশের পর স্কটল্যান্ড, প্রজাতন্ত্রী আয়ারল্যান্ড ও ওয়েলস এবং জর্জিয়া ও আজারবাইজানের একটি যৌথ দরপত্র প্রদান করা সত্ত্বেও ২০১২ সালের ৬ই ডিসেম্বর তারিখে উয়েফা ঘোষণা করেছে যে ইউরোপীয় চ্যাম্পিয়নশিপের এই আসরটি ইউরোপের একাধিক শহরে আয়োজন করা হবে, যা এক অভূতপূর্ব সিদ্ধান্ত ছিল।