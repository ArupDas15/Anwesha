খুদে বার্তা সেবা বা শর্ট মেসেজ সার্ভিস (ইংরেজি: Short Message Service) বা সংক্ষেপে এস এম এস (SMS) হল তথ্য আদান প্রদানের একটি জনপ্রিয় মাধ্যম। সব মোবাইল ফোন কোম্পানি এবং বেসরকারি ল্যান্ডফোন কোম্পানি এই সুবিধা দিয়ে থাকে। এতে মোবাইলের কি প্যাডের মাধ্যমে শব্দ বা বাক্য লিখে মোবাইল অপারেটরের মাধ্যমে অন্য কোন মোবাইলে আন্ত অপারেটর বা আন্ত দেশীয় বার্তা পাঠানো হয়। এটির মাধ্যমে যেকোনো স্থান থেকে যেকোনো স্থানের প্রাপকের কাছে যেকোনো বার্তা সহজেই মোবাইলে পাঠানো সম্ভব।

