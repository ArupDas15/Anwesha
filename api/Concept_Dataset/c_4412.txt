সোমবার (আ-ধ্ব-ব: [sōmabāra]) সপ্তাহের একটি দিন। এটি রবিবার ও মঙ্গলবারের মধ্যবর্তী দিন। খ্রিস্টীয় বর্ষপঞ্জী অনুযায়ী সোমবার সপ্তাহের প্রথম দিন। ইউরোপ আমেরিকার বিভিন্ন রাষ্ট্রে এই দিনটি সপ্তাহের প্রথম দিন হিসেবে গণ্য হয়। তবে ভারত ও বাংলাদেশে সোমবার যথাক্রমে সপ্তাহের দ্বিতীয় ও তৃতীয় দিন হিসেবে পরিগণিত হয়।
হিন্দুধর্ম অনুসারে সোমবার হলো পরমেশ্বর ভগবান শিবের প্রিয় বার। অধিকাংশ শৈব হিন্দুরা সোমবারে হর ( অর্থাৎ শিব) প্রিয় ব্রত পালন করেন। শ্রাবণ মাসের প্রতি সোমবার শৈবদের কাছে অতন্ত গুরুত্বপূর্ণ। শৈব হিন্দুরা শ্রাবণ মাসের প্রতি সোমবার কে মহা শ্রাবণ সোমবার বলে অভিহিত করেন।