১৯৮০ দশকের মধ্যভাগে মিনি সুপার কম্পিউটার নামক কম্পিউটার শ্রেণীর একটি অংশ অল্প সময়ের জন্য উঠে এসেছিল। এটি ভেক্টর প্রক্রিয়াকরণ এবং অল্প পরিমানের বহুপ্রক্রিয়াকরণ উভয় বৈশিষ্ট্য সংবলিত কম্পিউটার। বৈজ্ঞানিক কাজে কম্পিউটারের (ভেক্টর প্রক্রিয়াকরণ) ব্যবহার বেড়ে গেলে আগের যৌথ পর্যায়ে বড় কম্পিউটারের জায়গায় কম দামি সিস্টেম যা বিভিন্ন বিভাগে ব্যবহারের সুযোগ তৈরি করে তার চাহিদা দেখা দিল। কম্পিউটার প্রস্তুতকারকরা এই সুযোগ গ্রহণ করে বাজারে এধরনের কম্পিউটার সরবরাহ শুরু করে। সাধারণভাবে দেখা যায়, বড় সুপার কম্পিউটারের তুলনায় এগুলোর দাম দশ ভাগের এক ভাগ মাত্র।
১৯৯০ দশকে আরো কম দামি মাইক্রোপ্রসেসর ভিত্তিক উচ্চ ক্ষমতাসম্পন্ন বৈজ্ঞানিক ওয়ার্কস্টেশন যেমন এমআইপিএস আর৮০০০, আইবিএম পাওয়ার২ এবং উইটেক ইত্যাদি মিনি সুপার কম্পিউটারের চাহিদা ধীরে ধীরে কমিয়ে দেয়।