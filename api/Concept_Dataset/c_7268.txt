শক্তমলাটের (ইংরেজি: Hardcover হার্ডকভার) বই বলতে সাধারণত অনমনীয় প্রতিরক্ষামূলক মলাটে আবদ্ধ বইকে বোঝানো হয়। এক্ষেত্রে বাকরাম বা অন্যান্য কাপড়, বা ভারি কাগজ, মাঝে মাঝে চামড়া দিয়ে আবৃত বাধাই বোর্ড বা শক্ত কাগজের বোর্ড ব্যবহৃত হয়ে থাকে। এ ধরণের বইয়ে নমনীয়, সেলাই করা মেরুদণ্ড রয়েছে যা বই সমতলভাবে খোলা অবস্থায় থাকতে সাহায্য করে। আইএসবিএন ক্রম সংখ্যা অনুসরণের ক্ষেত্রে, এই ধরণের বইগুলি সংক্ষেপণ Hbk দিয়ে  সনাক্ত করা যেতে পারে।