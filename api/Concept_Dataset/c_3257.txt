বেলারুশ প্রথম ফিনল্যান্ডের হেলসিংকিয়ে অনুষ্ঠিত ১৯৫২ গ্রীষ্মকালীন গেমসে সোভিয়েত ইউনিয়নের অংশ হিসাবে অংশগ্রহণ করেছিল। ১৯৯১ সালে সোভিয়েত ইউনিয়ন ভেঙে গেলে, প্রাক্তন আরও ছয়টি প্রজাতন্ত্র মিলে ১৯৯২ শীতকালীন অলিম্পিকে সমন্বিত দলের হয়ে অংশগ্রহণ করে। অপরদিকে বার্সেলোনায় ১৯৯২ গ্রীষ্মকালীন অলিম্পিকে ১১টি দেশের সমন্বয়ে গঠিত সমন্বিত দলের মাধ্যমে অংশগ্রহণ করেছিল। বেলারুশ  স্বাধীন দেশ হিসাবে প্রথম অলিম্পিক গেমসে অংশগ্রহণ করে ১৯৯৪ সালে লিলেহামার শীতকালীন অলিম্পিকে। এবং তারপর থেকে সকল গ্রীষ্মকালীন অলিম্পিক গেমস ও শীতকালীন অলিম্পিক গেমসে তাদের ক্রীড়াবিদ পাঠিয়েছে।