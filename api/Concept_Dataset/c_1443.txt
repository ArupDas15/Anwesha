ডলু নদীর হাওয়া ও অন্যান্য গল্প বাঙালি লেখক শহীদুল জহির রচিত গল্পসংকলন। এটি ২০০৪ সালের ফেব্রুয়ারিতে মাওলা ব্রাদার্স থেকে প্রকাশিত জহিরের তৃতীয় গল্প সংকলন। এতে সাতটি গল্প সংকলিত হয়েছে, যেগুলি ১৯৯৯ থেকে ২০০৩ সালের মধ্যে রচিত। গল্পের পটভূমিতে রয়েছে পুরান ঢাকার ভূতের গলির মানুষের নানা প্রসঙ্গ ও কৌতূহল, রয়েছে বাংলাদেশের গ্রাম, ও মানুষের প্রেম-ভালবাসা, স্বপ্ন এবং স্বপ্নভঙ্গ।বইয়ের শিরোনামে ডলু নদীর উল্লেখ রয়েছে, যেটি বাংলাদেশের পূর্ব-পাহাড়ি অঞ্চল বান্দরবান ও চট্টগ্রাম জেলার সাতকানিয়া হয়ে লোহাগাড়া উপজেলার মধ্য দিয়ে প্রবাহিত একটি নদী। জহির তার মাধ্যমিক পরীক্ষার পূর্বে কিছুকাল সাতকানিয়ায় ছিলেন এবং সেখানকার আদর্শ উচ্চ বিদ্যালয় থেকে এসএসসি পাশ করেন।
এই রইয়ের জন্য জহির ২০০৪ সালে কাগজ সাহিত্য পুরস্কার লাভ করেন।

