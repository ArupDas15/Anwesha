মিসবাহ-উল-হক খান নিয়াজী (উর্দু: مصباح الحق خان نیازی‎‎; জন্ম: ২৮ মে, ১৯৭৪) পাঞ্জাবে জন্মগ্রহণকারী পাকিস্তানের আন্তর্জাতিক ক্রিকেটার। টেস্ট ক্রিকেট এবং একদিনের আন্তর্জাতিক ক্রিকেটে পাকিস্তান জাতীয় ক্রিকেট দলের সাবেক অধিনায়ক। মধ্যমসারির ব্যাটসম্যানরূপে খেলতেই তিনি অধিক পছন্দ ও স্বাচ্ছ্যন্দবোধ করেন। অত্যন্ত স্থির মেজাজ নিয়ে মাঠে নামেন মিসবাহ। পাকিস্তানের ইউনিভার্সিটি অব ম্যানেজমেন্ট এন্ড টেকনোলজিতে ব্যবসায় প্রশাসনে স্নাতকোত্তর ডিগ্রী অর্জন করেছেন তিনি।