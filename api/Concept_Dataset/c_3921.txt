বঙ্গবন্ধু শেখ মুজিবুর রহমান বিশ্ববিদ্যালয়, কিশোরগঞ্জ হচ্ছে বাংলাদেশ সরকারের অথার্য়নে একটি নির্মিতব্য পাবলিক বিশ্ববিদ্যালয়। এটি বাংলাদেশের কিশোরগঞ্জ জেলায় কিশোরগঞ্জ সদর উপজেলার বৌলাই ইউনিয়নে জামতলা ও মইশাখালি  অবস্থিত জাতির পিতার নামে একটি পাবলিক বিশ্ববিদ্যালয় স্থাপনে ‘বঙ্গবন্ধু শেখ মুজিবুর রহমান বিশ্ববিদ্যালয়, কিশোরগঞ্জ বিল-২০২০' পাস হয়েছে। বুধবার (৯ সেপ্টেম্বর) শিক্ষামন্ত্রী ডা. দীপু মনি সংসদে বিলটি পাসের প্রস্তাব করলে তা কণ্ঠভোটে পাস হয়। এর আগে বিলটির ওপর জনমত যাচাই, বাছাই কমিটিতে পাঠানো এবং সংশোধনী প্রস্তাবগুলোর নিষ্পত্তি করা হয়।
বঙ্গবন্ধু শেখ মুজিবুর রহমান বিশ্ববিদ্যালয়, কিশোরগঞ্জ বিল- ২০২০’ এর ৫৫টি ধারা রয়েছে। এর চ্যান্সেলর, ভাইস-চ্যান্সেলর, কোষাধ্যক্ষ নিয়োগসহ সিন্ডিকেট, অ্যাকাডেমিক কাউন্সিল ও অর্থ কমিটির কাজ নিয়ে আইনে উল্লেখ রয়েছে। অন্যান্য বিশ্ববিদ্যালয় আইনের সঙ্গে সামঞ্জস্য রেখে খসড়া আইনটি প্রণয়ন করা হয়েছে।