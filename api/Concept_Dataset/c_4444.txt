মধ্যপ্রাচ্য অঞ্চলে কুয়েতে নারী স্বাধীনতা সব চেয়ে বেশি। ২০১৪ ও ২০১৫ সালে গ্লোবাল জেন্ডার গ্যাপের প্রতিবেদনে আরব দেশগুলোর মধ্যে কুয়েত প্রথম হয়েছিল। ২০১৩ সালে শতকরা ৫৩% মহিলাই শ্রমজীবী ছিলেন। কুয়েতের কর্মক্ষেত্রে পুরুষের তুলনায় কুয়েতি নারীর সংখ্যা বেশি।তেল আবিষ্কারের পর থেকে কুয়েতি নারীরা অনেক ধরনের পরিবর্তনের অভিজ্ঞতা অর্জন করছেন। তাদের দাপ্তরিক, রাজনৈতিক ও সামাজিক কর্মতৎপরতার এক দীর্ঘ ইতিহাস রয়েছে, যা ১৯৬০ এর দশকে শুরু হয়েছিল এবং এখনো চলছে। ১৯৫০ এর দশকে শিক্ষা এবং কর্মক্ষেত্রে তাদের অংশগ্রহণ বিস্ময়করভাবে বৃদ্ধি পায়।