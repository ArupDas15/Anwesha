নিউটন বুথ টার্কিংটন (২৯ জুলাই ১৮৬৯ - ১৯ মে ১৯৪৬) ছিলেন একজন মার্কিন ঔপন্যাসিক ও নাট্যকার। তিনি দ্য ম্যাগনিফিসেন্ট অ্যাম্বারসন্স ও অ্যালিস অ্যাডামস উপন্যাসের জন্য সর্বাধিক পরিচিত। তিনি মাত্র তিনজন ঔপন্যাসিকের একজন যিনি একাধিকবার কথাসাহিত্যে পুলিৎজার পুরস্কার অর্জন করেছেন, বাকি দুজন হলেন উইলিয়াম ফকনার ও জন আপডিক। যদিও বর্তমান সময়ে তার রচনা স্বল্পপঠিত, কিন্তু ১৯১০ ও ১৯২০-এর দশকে তাকে মার্কিন যুক্তরাষ্ট্রের শ্রেষ্ঠ জীবিত লেখক বলে গণ্য করা হত। তার কয়েকটি গল্প চলচ্চিত্রে উপযোগ করা হয়েছে। তিনি এক মেয়াদকালে ইন্ডিয়ানা হাউজ অব রিপ্রেজেন্টেটিভ হিসেবে দায়িত্ব পালন করেছেন। তিনি অটোমোবাইলের বিস্তাবে গুরুত্বপূর্ণ ভূমিকা পালন করেন। তার বেশ কিছু গল্প মিডওয়েস্টের পটভূমিতে রচিত হয়েছিল। পরবর্তী কালে তাকে মেইনের কেনবারঙ্কপোর্টে প্রেরণ করা হয়। সেখানেও তিনি তার কর্মজীবন চালিয়ে যান এবং দৃষ্টিশক্তি হারান।