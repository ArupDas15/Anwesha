স্পার্টান এমকে গ্যালাক্টিকো সিলেট এফসি (ইংরেজি: Spartan MK Gallactico Sylhet FC), সাধারণত এমকে গ্যালাকটিকো সিলেট নামে পরিচিত, হচ্ছে সিলেট ভিত্তিক একটি বাংলাদেশী ফুটবল ক্লাব। এটি মূলত তার মহিলা দলের জন্য পরিচিত যা দেশের শীর্ষস্থানীয় লীগ বাংলাদেশ মহিলা ফুটবল লীগে প্রতিযোগিতা করে থাকে।এটি বাংলাদেশ-ইংল্যান্ডের যৌথ উদ্যোগে প্রতিষ্ঠিত একটি ক্লাব। ক্লাবটি এমকে গ্যালাকটিকোস এফসির সাথে যুক্ত, যা মিল্টন কেইন্সে অবস্থিত এবং স্পার্টান সাউথ মিডল্যান্ডস ফুটবল লীগ নামে একটি ইংলিশ লীগে প্রতিদ্বন্দ্বিতা করে।