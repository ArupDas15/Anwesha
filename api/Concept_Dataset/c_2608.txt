ব্রাজিল জাতীয় অনূর্ধ্ব-২৩ ফুটবল দল (ইংরেজি: Brazil national under-23 football team; যা ব্রাজিল অলিম্পিক ফুটবল দল অথবা ব্রাজিল অনূর্ধ্ব-২৩ নামে পরিচিত) হচ্ছে আন্তর্জাতিক ফুটবলে ব্রাজিলের প্রতিনিধিত্বকারী পুরুষদের অনূর্ধ্ব-২৩ দল, যার সকল কার্যক্রম ব্রাজিলের ফুটবলের সর্বোচ্চ নিয়ন্ত্রক সংস্থা ব্রাজিলীয় ফুটবল কনফেডারেশন দ্বারা নিয়ন্ত্রিত হয়। ১৯৫২ সালের ১৬ই জুলাই তারিখে, ব্রাজিল অনূর্ধ্ব-২৩ প্রথমবারের মতো আন্তর্জাতিক খেলায় অংশগ্রহণ করেছে; ফিনল্যান্ডের তুর্কুয় অনুষ্ঠিত উক্ত ম্যাচে ব্রাজিল নেদারল্যান্ডস অনূর্ধ্ব-২৩ দলকে ৫–১ গোলের ব্যবধানে পরাজিত করেছে। ব্রাজিল অনূর্ধ্ব-২৩ হচ্ছে গ্রীষ্মকালীন অলিম্পিকের বর্তমান চ্যাম্পিয়ন, যারা ২০১৬ সালে জার্মানি অনূর্ধ্ব-২৩ দলকে পেনাল্টি শুট-আউটের মাধ্যমে পরাজিত করেছে।
সেলেসাও নামে পরিচিত এই দলটি বেশ কয়েকটি স্টেডিয়ামে তাদের হোম ম্যাচগুলো আয়োজন করে থাকে। এই দলের প্রধান কার্যালয় ব্রাজিলের রিউ দি জানেইরুর আটলান্টিক মহাসাগর তীরবর্তী বরা দা তিজুকা এলাকায় অবস্থিত। বর্তমানে এই দলের ম্যানেজারের দায়িত্ব পালন করছেন আন্দ্রে জার্দিনে। ব্রাজিল অনূর্ধ্ব-২৩ গ্রীষ্মকালীন অলিম্পিকের ইতিহাসের অন্যতম সফল দল, যারা এপর্যন্ত ১ বার (২০১৬) স্বর্ণ পদক জয়লাভ করেছে।
রোনালদিনহো, পাউলিনিয়ো, মাইকোন, মাথেউস কুনিয়া এবং আন্তোনি মতো খেলোয়াড়গণ ব্রাজিল অনূর্ধ্ব-২৩ দলের জার্সি গায়ে মাঠ কাঁপিয়েছেন।