ব্যান্ড বাজা বারাত হচ্ছে ২০১০ সালে মুক্তিপ্রাপ্ত একটি বলিউড চলচ্চিত্র যেটিতে রণবীর সিং এবং অনুষ্কা শর্মা মুখ্য ভূমিকায় অভিনয় করেন। যশ রাজ ফিল্মসের ব্যানারে এই চলচ্চিত্রটির পরিচালক ছিলেন মনিষ শর্মা, মনিষ পরিচালিত এটিই প্রথম চলচ্চিত্র ছিলো। চলচ্চিত্রটির কাহিনী বিয়ের অনুষ্ঠান আয়োজন নিয়ে। ২০১০ সালের ১০ ডিসেম্বর চলচ্চিত্রটি মুক্তি পায়।
২০১০ সালের ডিসেম্বর মাসে অনিল কাপুর অভিনীত 'নো প্রবলেম' (১০ তারিখ) এবং অক্ষয় কুমারের 'তিস মার খান' (২৪ ডিসেম্বর) মুক্তি পায়, এই দুটি চলচ্চিত্রের সঙ্গে লড়াই করে ব্যান্ড বাজা বারাত ব্যবসাসফল হয়েছিলো। নতুন নায়ক রণবীর সিং দর্শকের মনে জায়গা করে নেন তার ভালো অভিনয় দ্বারা। চলচ্চিত্রটি আহা কল্যাণম নামে তামিল ভাষায় তৈরি করা হয়েছিলো যশ রাজ ফিল্মসের ব্যানারেই, ওখানে শর্মার জায়গায় বাণী কাপুর এবং রণবীরের জায়গায় তেলুগু অভিনেতা ননী অভিনয় করেন। ২০১৪ সালের ২১শে ফেব্রুয়ারি তামিল সংস্করণটি মুক্তি পায়।