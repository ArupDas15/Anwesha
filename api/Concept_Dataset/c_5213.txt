ইন্ডিয়ান আইডল হচ্ছে পপ আইডল বিন্যাসের ভারতীয় সংস্করণ, যেটি ২০০৪ সাল হতে সনি এন্টারটেইনমেন্ট টেলিভিশনে সম্প্রচারিত হচ্ছে। এটি ২০০৪–০৫ সালে, প্রথম আসরের মাধ্যমে ভারতে প্রচার শুরু করে, পরবর্তীতে দ্বিতীয় (২০০৫–০৬), তৃতীয় (২০০৭) চতুর্থ (২০০৮–০৯), পঞ্চম (২০১০) এবং ষষ্ঠ আসর (২০১২) আয়োজিত হয়েছে। সপ্তম এবং অষ্টম আসরের জন্য ইন্ডিয়ান আইডল জুনিয়র মূল অনুষ্ঠানটিকে প্রতিস্থাপন করে; অতঃপর ২০১৬ সালে, নবম আসরের মাধ্যমে পুনরায় মূল অনুষ্ঠানে ফিরে আসে। পরবর্তীতে, ২০১৮ সালে এই অনুষ্ঠানের দশম আসর অনুষ্ঠিত হয়েছে এবং ২০১৯ সালে, একাদশ আসর শুরু হয়েছে।

