হবিগঞ্জ জালাল স্টেডিয়াম বাংলাদেশের হবিগঞ্জ জেলার হবিগঞ্জ জেলা পরিষদের পশ্চিমে প্রেস ক্লাব সড়কে হবিগঞ্জ নার্সিং ইন্সিটিউট এঁর পাশে অবস্থিত একটি স্টেডিয়াম। স্টেডিয়ামটি এই জেলার প্রথম স্টেডিয়াম। ১৯৫৬-৫৭ মৌসুমে তখনকার মহকুমা প্রশাসক জালালের নামে এই স্টেডিয়ামের নামকরণ করা হয়। এই স্টেডিয়ামে জেলার বিভিন্ন ক্রীড়া বিশেষ করে ক্রিকেট, ফুটবল, কাবাডি ও কনসার্ট অনুষ্ঠিত হয়।
হবিগঞ্জ জেলার দ্বিতীয় স্টেডিয়ামটি হল হবিগঞ্জ জেলা স্টেডিয়াম যা হবিগঞ্জ পৌরসভার বাইপাস সড়ক পাশে সুলতান মাহমুদপুর গ্রামে অবস্থিত।