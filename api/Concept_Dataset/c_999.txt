হাল সিটি অ্যাসোসিয়েশন ফুটবল ক্লাব (ইংরেজি: Hull City Association Football Club; এছাড়াও হাল সিটি এএফসি অথবা শুধুমাত্র হাল সিটি নামে পরিচিত) হচ্ছে হাল ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের তৃতীয় স্তরের ফুটবল লীগ ইএফএল লীগ ওয়ানে খেলে। এই ক্লাবটি ১৯০৪ সালে প্রতিষ্ঠিত হয়েছে। হাল সিটি তাদের সকল হোম ম্যাচ হালের কেসিওএম স্টেডিয়ামে খেলে থাকে; যার ধারণক্ষমতা হচ্ছে ২৫,৫৮৬। ২০০২ সাল পর্যন্ত তারা বুথবেরি ক্লাব মাঠে নিজেদের হোম ম্যাচ আয়োজন করতো। তাদের কালো ও হলুদ জামার জন্য তাদের ডাকনাম "দ্য টাইগার্স" রাখা হয়েছে। তাদের ক্লাবের ম্যাসকটের নাম হচ্ছে "রওরি দ্য টাইগার"। বর্তমানে এই ক্লাবের ম্যানেজারের দায়িত্ব পালন করছেন গ্র্যান্ট ম্যাকক্যান এবং সভাপতির দায়িত্ব পালন করছেন আসিম আলম। ইংরেজ মধ্যমাঠের খেলোয়াড় রিচি স্মলউড এই ক্লাবের অধিনায়কের দায়িত্ব পালন করছেন।
ঘরোয়া ফুটবলে, হাল সিটি এপর্যন্ত ১টি শিরোপা জয়লাভ করেছে; যা হচ্ছে ইএফএল লীগ ওয়ান শিরোপা।