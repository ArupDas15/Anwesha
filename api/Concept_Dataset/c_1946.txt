ব্যাংক হার (ইংরেজি: Bank rate), অন্যনাম ডিসকাউন্ট হার, বলতে সেই সুদ হারকে বুঝায় যে হারে কেন্দ্রীয় ব্যাংক তফসিলি বাণিজ্যিক ব্যাংকসমূহকে ঋণ দেয়। ব্যাংক হার বিভিন্ন দেশে বিভিন্ন নামে পরিচিত। দেশে দেশে সময় পরিবর্তনের সাথে এই হারের নামের সাথে সাথে কৌশল বা পদ্ধতিগত পরিবর্তনও লক্ষ্য করা যায়। ব্যাংক হার মুদ্রানীতির একটি গুরুত্বপূর্ণ হাতিয়ার হিসেবে বিবেচিত।বাণিজ্যিক ব্যাংক তহবিল সঙ্কটে পরলে এটি কেন্দ্রীয় ব্যাংকের থেকে এই সুদহারে ঋণ নিতে পারে। এই ধরনের ঋণ সাধারণত রেপো রেট বা নীতি সুদহারের মাধ্যমে করা হয়। যে সুদহারে কেন্দ্রীয় ব্যাংক তফসিলি ব্যাংকসমূহকে ঋণ দেয়, সেটিই রেপো রেট বা নীতি সুদহার। অর্থনীতিতে নগদ তারল্যের জোগান দিতেই মুদ্রানীতির এ গুরুত্বপূর্ণ হাতিয়ারটি ব্যবহার করে কেন্দ্রীয় ব্যাংক। অন্যদিকে, অতিরিক্ত তারল্য তুলে নিতে কেন্দ্রীয় ব্যাংক যে হারে ঋণ দেয়, সেটি রিভার্স রেপো হিসেবে পরিচিত।