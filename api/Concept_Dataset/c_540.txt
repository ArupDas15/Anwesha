হোসে রাউল কাপাব্লাঙ্কা (স্পেনীয় ভাষায়: José Raúl Capablanca y Graupera হোসে রাউল্‌ কাপাব্লাঙ্কা ই গ্রাউপেরা, ১৯ নভেম্বর, ১৮৮৮ - ৮ মার্চ, ১৯৪২) একজন কিউবান দাবাড়ু, যিনি ১৯২১ খ্রিষ্টাব্দ থেকে ১৯২৭ খ্রিষ্টাব্দ পর্যন্ত বিশ্ব দাবা চ্যাম্পিয়ন ছিলেন। তিনি হলেন সর্বকালের অন্যতম সেরা দাবাড়ু। খেলার দ্রুততা, দক্ষতা ও অপেক্ষাকৃত সহজবোধ্য খেলার জন্য তাকে "মানব দাবাযন্ত্র" বলা হয়।
কাপাব্লাঙ্কা ১৯২১ সালে ইমানুয়েল লাস্কারকে হারিয়ে বিশ্বচ্যাম্পিয়ন হন। ১৯২৭ সালে আলেকসান্দর আলেখিনের কাছে পরাজিত হয়ে বিশ্বচ্যাম্পিয়ন খেতাব হারান।

