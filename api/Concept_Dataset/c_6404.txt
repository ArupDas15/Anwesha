শেখ রাসেল মিনি স্টেডিয়াম, সৈয়দপুর ১৯৭৬ সালে প্রস্তাবিত, ২০১৮ সালে নির্মিত বাংলাদেশের একটি উপজেলা পর্যায়ের স্টেডিয়াম। স্টেডিয়ামটি নীলফামারী জেলার সৈয়দপুর উপজেলায় সৈয়দপুর পৌরসভার ১১ নং ওয়ার্ডের কুন্দল দহলায় রংপুর-দিনাজপুর মহাসড়কের দক্ষিণে অবস্থিত। স্টেডিয়ামের স্থানটি মুক্তিযুদ্ধের স্মৃতি বিজড়িত; বর্তমানে গ্যালারি বিহীন এবং অধিকাংশ ভূমি কপর্দকহীন অবস্থায় রয়েছে। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত ও উপজেলা ক্রীড়া সংস্থার তত্ত্বাবধানে রয়েছে। বর্তমানে এই স্থানে বাংলাদেশের জাতীয় দিবসসমূহের অনুষ্ঠান, উপজেলা পর্যায়ের ফুটবল ও ক্রিকেট লিগ ও অন্যান্য খেলাধুলা বিশেষ করে ভলিবল প্রতিযোগিতা অনুষ্ঠিত হয়।