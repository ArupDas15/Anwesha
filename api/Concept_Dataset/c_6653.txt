একটি অপটিক্যাল মাউস হল কম্পিউটার মাউস যা আলোর উৎস ও আলোক সনাক্তকরণ পদ্ধতি ব্যবহার করে কোন কিছুর উপরিভাগে চলাচল বা নাড়াচাড়া বা দিক পরিবর্তন বুঝতে পারে এবং কম্পিউটার প্রদর্শনীতে সে অনুযায়ী কার্সরের নাড়াচাড়া প্রদর্শন করে। আলোর উৎস হিসেবে এতে ব্যবহৃত হয় সাধারণত লেড বা এলইডি এবং আলো সনাক্তকরণের জন্য ব্যবহৃত হয় ফটোডায়োড। এটি মেকানিক্যাল মাউস বা ট্র্যাকবল মাউসের বিকল্প হিসেবে ব্যবহৃত হয়। মেকানিক্যাল মাউসে ঘূর্ণায়মান যন্ত্র, যা সাধারণত একটি বল, ব্যবহার করে নাড়াচাড়ার দিক ও স্থান নির্ণয় করা হয়।
সবচেয়ে পুরনো অপটিক্যাল মাউস, পূর্ব-প্রিন্ট করা মাউসপ্যাডের উপর নাড়াচাড়া ধরতে পারত। বর্তমানের আধুনিক অপটিক্যাল মাউস বেশিরভাগ অস্বচ্চ বা কঠিন (রিফ্লেক্টিভলি ডিফিউজ) আবরনের উপর কাজ করে থাকে। সাধারণত, যেসব বস্তুর উপরিভাগ একক উৎস থেকে আলো পেয়ে প্রতিফলিত হয়ে আবার একই কোনে ছড়িয়ে যায় সেগুলোতে অপটিক্যাল মাউস কম কাজ করে। কোহেরেন্টলি-লিট (লেজার) বৈশিষ্ট্যসম্পন্ন মাউস চকচকে উপরিভাগ আছে এমন বস্তুতেও কাজ করে কিন্তু স্বচ্চ উপরিভাগে ভাল কাজ করে না। যেসব মাউসে ডার্ক ফিল্ড ইলুমিনেশন আছে সেগুলো কাচের উপরও ভাল কাজ করে। আলো শনাক্তের জন্য লেজার ডায়োড ব্যবহার করা হয় সঠিকভাবে নাড়াচাড়া ও স্থান নির্ণয়ের কাজে। তারবিহিন ও ব্যাটারিচালিত অপটিক্যাল মাউসে ব্যাটারির শক্তি সঞ্চয়ে এলইডি তখনই জ্বলে যখন মাউসটিতে কোন নড়াচড়া শনাক্ত হয়।