সেগা করপোরেশন (জাপানী ভাষায়:株式会社セガ) একটি বহুজাতিক ভিডিও গেম সফটওয়্যার ও হার্ডওয়্যার উন্নয়ন কোম্পানি। সেগা কম্পিউটার গেমও উন্নয়য় করে থাকে। সেগা করপোরেশনের সদর দপ্তর জাপানের টোকিও শহরে অবস্থিত। কম্পিউটার ও আর্কেড গেম, উভয় ক্ষেত্রেই সেগা করপোরেশন একটি সফল ও খ্যাতনামা কোম্পানি। কিন্তু ব্যবসায়িক ক্ষতির কারণে ২০০১ এর জানুয়ারীর ৩১ তারিখে সেগার পুনঃসংস্কার করা হয়। এছাড়া গেম কনসোলের ব্যবসা ছেড়ে দিয়ে শুধু তৃতীয় পক্ষের প্লাটফরমের জন্য সেগা সফটওয়্যার উন্নয়ন শুরু করে।সেগার ইউরোপীয় শাখা সেগা ইউরোপ লিমিটেড লন্ডনের ব্রেন্টফোর্ডে অবস্থিত। সেগার উত্তর আমেরিকা শাখা সেগা অফ অ্যামেরিকা ইনকরপোরেটেড ক্যালিফোর্নিয়ার সান ফ্রান্সিসকোতে অবস্থিত। ১৯৯৯ সালে সেগার এই শাখাটি ক্যালিফোর্নিয়ার রেডউড সিটি থেকে সান ফ্রান্সিসকোতে স্থানান্তর করা হয়। সেগা অস্ট্রেলিয়া সিডনিতে অবস্থিত। সেগার কোরিয়া শাখা সেগা পাবলিশিং কোরিয়া সিউলে অবস্থিত। এছাড়া সেগার জার্মানি, ফ্রান্স, নেদারল্যান্ড, স্পেন এবং ইতালীতেও শাখা রয়েছে। ২০০১ এর নভেম্বরে সেগা তাদের কোম্পানির নাম সেগা এন্টারপ্রাইজ লিমিটেড থেকে পরিবর্তন করে সেগা করপোরেশন রাখে।