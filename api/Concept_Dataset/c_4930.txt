পর্তুগালে, মিনহো ইউনিভার্সিটি ২০০৩ সালে উন্মুক্ত প্রবেশাধিকার সংগ্রহস্থল তৈরি এবং ২০০৪ সালে স্ব-সংরক্ষণাগারের একটি প্রাতিষ্ঠানিক নীতির সংজ্ঞা দিয়ে প্রথম উন্মুক্ত প্রবেশাধিকারের উদ্যোগ গ্রহণ করেছিল।  পরের বছরগুলিতে পর্তুগাল সাইইএলও শুরু করেছিল, বেশ কয়েকটি উচ্চশিক্ষা প্রতিষ্ঠানে ওপেন অ্যাক্সেস জার্নাল প্রকাশ করতে এবং নতুন সংগ্রহস্থল তৈরী করতে। পর্তুগালের উন্মুক্ত প্রবেশাধিকার বৈজ্ঞানিক সংগ্রহস্থল (আরসিএএপি) ২০০৮ সালে চালু হয়েছিল। ২০০৯ সালের অক্টোবরে পর্তুগাল এবং ব্রাজিলের বিজ্ঞান ও প্রযুক্তি মন্ত্রীদের মধ্যে স্বাক্ষরিত একটি চুক্তির পরে, ২০১০ সালের নভেম্বর মাসে পর্তুগালের ব্রাগায় প্রথম লুসো-ব্রাসিলিয়ান ওপেন অ্যাক্সেস সম্মেলন অনুষ্ঠিত হয়েছিল। দেশের প্রধান বৈজ্ঞানিক গবেষণা তহবিল সংস্থা, ফান্ডাসাও প্যারা এ সিসনিয়া ই টেকনোলজিয়া (বিজ্ঞান ও প্রযুক্তি ফাউন্ডেশন, এফসিটি) এর উন্মুক্ত প্রবেশাধিকার নীতিগুলি ২০১৪ সালের ৫ মে কার্যকর হয়। 

