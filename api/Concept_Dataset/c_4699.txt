মিদফা আল ইফতার (আরবি: مدفع الافطار‎‎; আক্ষরিক অর্থে ইফতারের কামান) হচ্ছে একটি প্রাচীন ঐতিহ্য, যা মিশরে উদ্ভূত হয়েছিল এবং পরবর্তীতে পার্শ্ববর্তী আরব দেশেগুলোতে ছড়িয়ে পড়ে। রমজান মাসে প্রতিদিন মাগরিবের আজানের কয়েক মিনিট পূর্বে মানুষকে ইফতারের সময় অবহিত করতে কামানের গোলা চালানো হতো। সাধারণত রমজান মাসে মুসলিমরা সূর্য ডুবে যাওয়ার সাথে সাথে মাগরিবের সময় দীর্ঘ রোজা ভঙ্গ করে থাকেন।