প্রদর্শন বাতিকতা হল জনগণের সম্মুখে নিজের শরীরের সেই সব অঙ্গ প্রদর্শন করা; যা সচরাচর প্রদর্শন করা হয় না। যেমন: স্তন, জননেন্দ্রিয় অথবা নিতম্ব প্রদর্শন। এটা এক ধরনের অপব্যয়ী আচরণের দিকে ঝুকে পড়ার প্রবণতা। এই আচরণ আংশিকভাবে যৌনতা সম্পর্কীত বা অন্যান্য মানুষের মনোযোগ আকর্ষণ করার বা চমকে দেওয়ার চেষ্টা মাত্র। অনেক মানুষের আবার মনোবৈজ্ঞানিক বাধ্যতা থাকে যৌনপ্রদর্শনীর। একে মনোবৈজ্ঞানিক পরিভাষায় অ্যাপোডাইলসোফিলিয়া বা লেডি গডিভা সিনড্রোম বলে। মাঝে মাঝে এটাকে অপরাধ হিসেবে দেখা হয় বা জনগণের বিড়ম্বনা হিসেবে ধরা হয়। সাধারণত এই ধরনের অপরাধের কোন অভিযোগ পাওয়া যায় না, তবে নারী ও শিশুদের প্রতি এই ধরনের আচরণকে গুরুতর অপরাধ হিসেবে দেখা হয়। এই বাতিকের কারণ হতে পারে কামবৃত্তি, যুক্তিহীন তাড়না ও মানসিক বাধ্যবাধকতা থেকে। এই প্রদর্শন হতে পারে বন্ধুর কাছে অথবা পরিচিতের কাছে অথবা কোনো আগন্তুকের কাছে যাতে করে তার চিত্ত বিনোদন করা যায় বা নিজের যৌনতা পরিতৃপ্ত করা যায় অথবা দর্শককে চমকে দেওয়া যায় নিজেকে তার অন্তরঙ্গ সঙ্গীর কাছে প্রকাশ করা, তা সাধারণত প্রদর্শন বাতিকতা হিসেবে বিবেচিত হয় না। আইনে প্রদর্শন বাতিকতাকে অমার্জিত প্রদর্শন হিসেবে উল্লেখ করা হয়।

