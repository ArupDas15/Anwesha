নট সেফ ফর ওয়ার্ক বা কাজের জন্য নিরাপদ নয় (এনএসএফডব্লিউ) হল একটি ইন্টারনেট অপভাষা বা সাঁটলিপি যা এমন বিষয়বস্তু, ভিডিও বা ওয়েবসাইট পাতার সংযোগকে চিহ্নিত করতে ব্যবহৃত হয় যা দর্শকগণ কোন প্রকাশ্য, আনুষ্ঠানিক বা নিয়ন্ত্রিত পরিবেশে দেখতে চান না। উক্ত চিহ্নিত বিষয়বস্তুতে থাকতে পারে নগ্নতা, তীব্র যৌনতা, রাজনৈতিক ত্রুটি, অশ্লীল ভাষা, নিন্দা, সহিংসতা বা অন্য কোন সম্ভাব্য বিরক্তি-সৃষ্টিকারী বিষয়বস্তু। যে সকল পরিবেশ সমস্যাজনক হতে পারে তার মধ্যে অন্তর্ভুক্ত হল কর্মক্ষেত্র, বিদ্যালয় এবং পারিবারিক আবহ। এনএসএফডব্লিউর সে সকল ব্যক্তির কাছে সুনির্দিষ্টভাবে প্রাসঙ্গিক যারা এমন কর্মক্ষেত্রে বা বিদ্যালয়ে ব্যক্তিগতভাবে ইন্টারনেটকে ব্যবহার করতে চায়, যেগুলোতে যৌন ও সহিংস বিষয়বস্তুর প্রবেশাধিকার নিষিদ্ধকারী নীতিমালা রয়েছে। বিপরীতভাবে, কাজের জন্য নিরাপদ (এসএফডব্লিউ) সে সকল সংযোগের জন্য ব্যবহৃত হয়  যেগুলোতে এমন কোন উপাদান নেই, কিন্তু যেখানে এই শিরোনামকে লোকে ভুলভাবে ভেবে বসতে পারে যে বিষয়বস্তুটি এনএসএফডব্লিউ।
সমতুল্য অভিব্যক্তি নফ সেফ ফর লাইফ (এনএসএফএল) কেও ব্যবহার করা হয়, যা সেই সকল বিষয়বস্তুকে বুঝায় যেগুলো তীব্র অস্বস্তিকর, ববমির উদ্রেককারী বা বিরক্তিকর যে তা দেখলে মানসিক ভীতির সঞ্চার হতে পারে। এনএসএফএল চিহ্নিতকারী সংযোগসমূহের মধ্যে থাকতে পারে বস্তুকামী পর্নোগ্রাফি, রক্তপাত বা মরণঘাতী সহিংসতা।

