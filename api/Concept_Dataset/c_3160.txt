"আছেন আমার মোক্তার আছেন আমার ব্যারিস্টার"  বাংলা ভাষায় রচিত একটি চলচ্চিত্র সংগীত। এই সংগীত বা গানটি ১৯৭৮ সালে জাতীয় চলচ্চিত্র পুরস্কার প্রাপ্ত বাংলাদেশী চলচ্চিত্র গোলাপী এখন ট্রেনে চলচ্চিত্রে ব্যবহার করা হয়। গাজী মাজহারুল আনোয়ার এই গানের গীতিকার ছিলেন। আলাউদ্দিন আলীর সুরে সৈয়দ আব্দুল হাদী এই গানে কন্ঠ দেন। গানটি চলচ্চিত্রের প্রথম বিশ মিনিটের মধ্যে ব্যবহার করা হয়। চলচ্চিত্রে এই গানের চিত্রায়ণে ঠোঁট মিলিয়েছেন প্রখ্যাত অভিনয় শিল্পী আনোয়ার হোসেন। চলচ্চিত্রটি মুক্তি পাওয়ার পর এই গান শ্রোতাদের মধ্যে জনপ্রিয়তা অর্জন করে। গানটি এখনো জনপ্রিয় এবং কালজয়ী হিসেবে স্বীকৃত।  এই গানটি ছাড়াও এই চলচ্চিত্রের 'হায়রে কপাল মন্দ চোখ থাকিতে অন্ধ' গানটি শ্রোতাদের মধ্যে এখনো জনপ্রিয়।