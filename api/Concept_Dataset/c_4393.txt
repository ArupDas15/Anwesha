হংকং ফুটবল অ্যাসোসিয়েশন (চীনা: 香港足球總會, ইংরেজি: Hong Kong Football Association; এছাড়াও সংক্ষেপে এইচকেএফএ নামে পরিচিত) হচ্ছে হংকংয়ের ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯১৪ সালে প্রতিষ্ঠিত হয়েছে। এটি প্রতিষ্ঠার ৪০ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি একই বছরে সংস্থাটি তাদের আঞ্চলিক সংস্থা এএফসির সদস্যপদ লাভ করে। এই সংস্থার সদর দপ্তর হংকংয়ের কাউলুনে অবস্থিত।
এই সংস্থাটি হংকংয়ের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে হংকং প্রিমিয়ার লীগ এবং হংকং নারি লীগের মতো প্রতিযোগিতার সকল কার্যক্রম পরিচালনা করে। বর্তমানে হংকং ফুটবল অ্যাসোসিয়েশনের সভাপতির দায়িত্ব পালন করছেন ফক টিমোথি সুন টিং এবং সাধারণ সম্পাদকের দায়িত্ব পালন করছেন ইয়ুয়েন ভিনসেন্ট।