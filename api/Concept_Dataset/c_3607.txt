সহজ পাঠ রবীন্দ্রনাথ ঠাকুরের লেখা একটি বাংলা ভাষা শেখার বই। এর দুটি সংস্করণে এই বইটি বাংলার ভাষা ও সাহিত্যের মৌলিক বিষয়গুলি বর্ণনা করে। প্রথম সংস্করণ (প্রথম ভাগ) বাংলা বর্ণমালার প্রাথমিক ধারণা, তাদের কাঠামো, উচ্চারণ শেখায় আর দ্বিতীয় সংস্করণ (দ্বিতীয় অংশ) একটি বাক্য, অনুচ্ছেদের মধ্যে শব্দ ব্যবহার এবং ছড়ার গঠন শেখায়।
বিখ্যাত ভারতীয় শিল্পী নন্দলাল বসু দ্বারা চিত্রিত এই বই দুটি বাংলা ভাষা শেখার অগ্রদূত।
সহজ পাঠ’ ১ম ও ২য় ভাগ প্রথম প্রকাশিত হয় শান্তিনিকেতনে ১৩৩৭ বঙ্গাব্দের বৈশাখ মাসে। এত বছর পরেও বাঙ্গালির মাতৃভাষায় শিশুপাঠ হিসেবে বই দুটির প্রয়োজন আগের মতই আছে। ‘সহজ পাঠ’ আজও অপ্রতিদ্বন্দ্বী। বর্ণ পরিচয়, শব্দ গঠন, ভাবপ্রকাশ সব আছে সহজ পাঠে। ছোটো ছোটো ঘটনার গ্র্যাফিক চিত্র দিয়ে ভরা পাঠগুলি। শিশুর মন সহজেই নিবেশিত হয় পাঠে। এতে শুধু লিখতে পড়তে সক্ষমতা বিকাশের বিচার হয় না, ভাষা থেকে ভাষা শিল্পের অর্থাৎ সাহিত্যের বোধ জন্মায় শিশুর। এখানেই রবীন্দ্রনাথের ‘সহজ পাঠ’- এর মহত্ব ও অভিনবত্ব।