ইংরেজি শব্দ  militant,  যার বাংলা প্রতিশব্দ জঙ্গী, হল একইসাথে একটি বিশেষণ ও একটি বিশেষ্য, এবং সাধারণত পুরোদমে সক্রিয়, যুদ্ধংদেহী-মনোভাবাপন্ন ও আগ্রাসী, বিশেষত  'জঙ্গী সংষ্কারক' হিসেবে একটি বিশেষ কারণের সমর্থনকারী বোঝাতে ব্যবহৃত হয়। এটি ১৫শ শতকের লাতিন "militare" শব্দ থেকে এসেছে যার অর্থ "একজন সৈনিকের ন্যায় দ্বায়িত্ব পালন করা"। বহিঃদখলকারীদের বিরুদ্ধে প্রতিরক্ষামূলক সংগঠন হিসেবে মিলিশিয়া সম্পর্কিত আধুনিক মতবাদটি ১০শ শতকের জার্মান-মার্কিন সেনাবাহিনী ফারড হতে এসেছে। সঙ্কটকালীন সময়ে, উক্ত মিলিশিয়াগণ তাদের বেসামিরক দায়িত্ব ত্যাগ করে সৈনিক হিসেবে দায়িত্ব পালন করে, এবং জরুরি অবস্থা শেষ হওয়ার পর আবার পুনরায় তাদের বেসামরিক পদে ফিরে আসে।
জঙ্গি শব্দটি বর্তমান অর্থে কোন নিবন্ধিত সৈনিককে বোঝানো হয় না: এটি এমন ব্যক্তি যে অতিউদ্যমী ও অনেকসময় চরমপন্থী কর্মকাণ্ডর ধারণাকে কোন উদ্দেশ্য, বিশেষত রাজনৈতিক উদ্দেশ্য অর্জনের জন্য গ্রহণ করে। একজন জঙ্গি [রাজনৈতিক] কর্মীকে জঙ্গি হিসেবে বর্ণিত নয় এমন কর্মীর তুলনায় অধিক জেরাপ্রবন ও আগ্রাসী বলে মনে করা হয়।
জঙ্গিবাদে শারীরিক সহিংসতা, সশস্ত্র যুদ্ধ, এবং অনুরূপ অন্যান্য বিষয় অন্তর্ভুক্ত থাকতেও পারে আবার নাও থাকতে পারে। যুক্তরাষ্ট্রে ট্রটস্কাইস্ট জঙ্গি দল একটি সংবাদপত্র প্রকাশ করত, যা শ্রমিক আন্দোলনে সক্রিয় ছিল, এটি রাজনৈতিক দলগুলোর লক্ষ্য বদলে দিয়েছিল, কিন্তু তা সহিংসতাভিত্তিক ছিল না, যদিও কিছু প্রতিদ্বন্দ্বিতা অস্ত্রবিহীন লড়াইয়ের জন্ম দিয়েছিল। খ্রিস্টান চার্চ জঙ্গিদের উদ্দেশ্য হল পাপ, শয়তান ও এই বিশ্বের অন্ধকারের শাসক, উচ্চক্ষেত্রে আত্মিক অধঃপতন-এর বিরুদ্ধে সংগ্রাম করা।" (এফিসিয়ান্স ৬ঃ১২), কিন্তু এটি কোন সহিংস আন্দোলন নয়।