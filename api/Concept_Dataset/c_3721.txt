খাগড়াছড়ি জেলা স্টেডিয়াম বাংলাদেশের একটি জেলা পর্যায়ের স্টেডিয়াম, যা খাগড়াছড়ি জেলায় অবস্থিত। এই স্টেডিয়ামে বাংলাদেশের জাতীয় দিবস সমূহে কুচকাওয়াচ ও জেলার বিভিন্ন ক্রীড়া যেমনঃ ফুটবল, ক্রিকেট, রাগবী, ভলিবল, ক্রীড়া প্রতিভা অন্বেষণ  কার্যক্রম ও কনসার্ট অনুষ্ঠিত হয়। এটি খাগড়াছড়ি জেলা ক্রিকেট দল ও খাগড়াছড়ি জেলা ফুটবল দলের হোমগ্রাউন্ড। ফুটবল ক্রিকেট ছাড়াও অন্যান্য খেলা অনুষ্ঠিত হয়ে থাকে স্টেডিয়ামটিতে। ১৯৯৬ সালে পার্বত্য চট্টগ্রাম উন্নয়ন বোর্ড ও জাতীয় ক্রীড়া সংস্থার অর্থায়নে এই স্টেডিয়াম নির্মাণ করা হয়। ১০ ফেরুয়ারি, ১৯৯৮ তারিখে এই স্টেডিয়ামে শান্তি বাহিনীর সদস্যরা অস্ত্র সমর্পন করেছিলেন।

