আশা পারেখ (গুজরাটি: આશા પારેખ; জন্ম: ২ অক্টোবর, ১৯৪২) বোম্বেতে জন্মগ্রহণকারী বলিউডের সাবেক জনপ্রিয় অভিনেত্রী, পরিচালক ও বিশিষ্ট চলচ্চিত্র নির্মাতা। ১৯৫৯ থেকে ১৯৭৩ সময়কালে হিন্দি চলচ্চিত্র অঙ্গনে অন্যতম শীর্ষস্থানীয় অভিনেত্রী ছিলেন তিনি। ১৯৭২ সালে ভারত সরকার কর্তৃক তাকে পদ্মশ্রী সম্মানে ভূষিত করা হয়। পারেখকে অন্যতম সফলতম ও হিন্দি চলচ্চিত্রে সর্বকালের অন্যতম প্রভাববিস্তারকারী নায়িকারূপে বিবেচনা করা হয়ে থাকে।