সংশোধনী ধর্ষণ (ইংরেজি: corrective rape) হল সামাজিক ও রাজনৈতিক দৃষ্টিকোণ থেকে একপ্রকার ঘৃণাজনিত অপরাধ (hate crime) যেখানে ব্যক্তিবিশেষ তাদের লিঙ্গ-পরিচয় (gender identity) বা যৌন অভিমুখিতার জন্য ধর্ষিত হন। এক্ষেত্রে নিপীড়িত ব্যক্তিকে বিষমকামী বা প্রথাগত লিঙ্গ-পরিচয়ে পরিবর্তনের লক্ষ্যে অপরাধ সাধিত হয়।দক্ষিণ আফ্রিকায় কিছু নারী সমকামীর (lesbian) উপর (যেমন: ইউডি সিমালিন, যাকে ধর্ষণের পর হত্যা করাও হয়েছিল এবং জোলিসোয়া নেঙ্কোয়ানা) যৌন-অত্যাচারের পরিপ্রেক্ষিতে "সংশোধনী ধর্ষণ" পরিভাষাটির প্রচলন ঘটে। কিছু দেশে এলজিবিটি সম্প্রদায়ভুক্ত ব্যক্তিদের প্রতিরক্ষা দেওয়ার আইন থাকলেও সংশোধনমূলক ধর্ষণের মত ঘটনা প্রায়শই চোখে পড়ে।