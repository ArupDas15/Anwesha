বাংলাদেশ সরকারের সিলমোহর বাংলাদেশের মন্ত্রিপরিষদ  এবং বাংলাদেশ সরকার  দাফতরিক কাজে ব্যবহার করে।
এ সিলমোহরের একটি সংস্করণ বাংলাদেশী পাসপোর্টগুলির প্রচ্ছদ পৃষ্ঠায় ব্যবহৃত হয়। বাংলাদেশের প্রথম পতাকার নকশার মত করে এই সিলটি তৈরী করা হয় যা বাংলাদেশের মুক্তিযুদ্ধ চলাকলীন সময়ে ব্যবহৃত জাতীয় পতাকার বৃত্তাকার সংস্করণ। নকশার বাইরের সাদা অংশটির উপরে বাংলায় গণপ্রজাতন্ত্রী বাংলাদেশ  এবং নিচে সরকার  লেখা এবং দুইপাশে দুইটি করে মোট চারটি লাল ৫ কোণা বিশিষ্ট তারকা। কেন্দ্রে একটি লাল বৃত্তের মধ্যে হলুদ রংয়ের বাংলাদেশের মানচিত্র আঁকা। এটির নকশাকার হলেন এ. এন. এ. সাহা।