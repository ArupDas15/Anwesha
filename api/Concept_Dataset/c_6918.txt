সৈয়দপুর সরকারি মহাবিদ্যালয় (সৈয়দপুর সরকারি কলেজ বা সৈয়দপুর কলেজ নামেও পরিচিত) বাংলাদেশের নীলফামারী জেলার সৈয়দপুরে অবস্থিত একটি মহাবিদ্যালয়। এটি জাতীয় বিশ্ববিদ্যালয় এবং দিনাজপুর শিক্ষা বোর্ডের অধিভুক্ত একটি অনার্স-লেভেলের ডিগ্রি কলেজ। কলেজটি সৈয়দপুর শহর ও নীলফামারী জেলার প্রথম কলেজ। এটি ১৯৫৩ সালে প্রতিষ্ঠিত হয়। পূর্ব পাকিস্তান আমলে কলেজটির নাম ছিল "কে-এ-দে আজম"। এটির একটি বিশাল ক্যাম্পাস রয়েছে। এখানে একটি শহীদ মিনার রয়েছে যা সৈয়দপুর শহরের কেন্দ্রীয় শহীদ মিনার হিসেবেও ব্যবহৃত হয়। ২০১৮ সালে সরকারিকরণ করে সৈয়দপুর মহাবিদ্যালয়কে "সৈয়দপুর সরকারি মহাবিদ্যালয়" হিসাবে নামকরণ করা হয়।