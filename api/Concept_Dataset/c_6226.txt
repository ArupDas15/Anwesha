স্টিভ বলমার(জন্মঃ২৪ মার্চ ১৯৫৬) একজন আমেরিকান ব্যবসায়ী যিনি ২০০০ সালের জানুয়ারি মাস থেকে মাইক্রোসফটের প্রধান নির্বাহী কর্মকর্তা হিসেবে কর্মরত আছেন। ফোর্বস ৪০০ ম্যাগাজিন অনুসারে তিনি বিশ্বের একুশ তম ধনী ব্যক্তি এবং তার ব্যক্তিগত সম্পদের পরিমাণ প্রায় ১৮ বিলিয়ন মার্কিন ডলার। ২০১৩ সালের আগস্ট মাসে তিনি ঘোষণা করেন যে আগামী ১২ মাসের মধ্যে মাইক্রোসফটের প্রধান নির্বাহির পদ থেকে সরে দাঁড়াবেন। এই ঘোষণা অনুযায়ী তিনি ২০১৪ সালের ফেব্রুয়ারি মাসের ৪ তারিখে তার পদ থেকে অবসর গ্রহণ করেন এবং সত্য নাদেলা তার পদে স্থলাভিষিক্ত হন।স্টিভ বলমার যুক্তরাষ্ট্রের ডেট্রয়েটে জন্মগ্রহণ করেন। তার পিতা বেট্রিস ডরকিন ছিলেন যুক্তরাষ্ট্রে একজন সুইস অভিবাসী। তিনি ডেট্রয়েটে ফোর্ড মোটর কোম্পানিতে ম্যানেজার ছিলেন। তার মা হেনরি বলমার ছিলেন একজন আমেরিকান ইহুদি যার পরিবার ছিল ইরানী বংশোদ্ভূত। ১৯৭৭ সালে তিনি হার্ভার্ড বিশ্ববিদ্যালয় থেকে ফলিত গণিত ও অর্থনীতিতে বিএ ডিগ্রি লাভ করেন।