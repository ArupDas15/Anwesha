স্যার মারে বিসেট (ইংরেজি: Murray Bisset; জন্ম: ১৪ এপ্রিল, ১৮৭৬ - মৃত্যু: ২৪ অক্টোবর, ১৯৩১) কেপ উপনিবেশের পোর্ট এলিজাবেথে জন্মগ্রহণকারী প্রথিতযশা দক্ষিণ আফ্রিকান আন্তর্জাতিক ক্রিকেটার ও অধিনায়ক ছিলেন। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৮৯৯ থেকে ১৯১০ সময়কালে দক্ষিণ আফ্রিকার পক্ষে আন্তর্জাতিক ক্রিকেটে অংশগ্রহণ করেছেন। ঘরোয়া প্রথম-শ্রেণীর দক্ষিণ আফ্রিকান ক্রিকেটে ওয়েস্টার্ন প্রভিন্সের প্রতিনিধিত্ব করেছেন। দলে তিনি মূলতঃ উইকেট-রক্ষক হিসেবে খেলতেন। ডানহাতে ব্যাটিংয়ের পাশাপাশি স্লো লেফট-আর্ম অর্থোডক্স বোলিংয়ে পারদর্শীতা দেখিয়েছেন মারে বিসেট।
দক্ষিণ রোডেশিয়ার চলে যাবার পূর্বে দক্ষিণ আফ্রিকা দলের অধিনায়কের দায়িত্বে ছিলেন তিনি। সেখানে তিনি দক্ষিণ রোডেশিয়ার প্রধান বিচারপতির দায়িত্ব পালন করেন ও সংক্ষিপ্ত সময়ের জন্য দক্ষিণ রোডেশিয়ার গভর্নর ছিলেন।