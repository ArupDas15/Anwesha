হ্যারল্ড "জ্যাক" অ্যালবার্টসন (ইংরেজি: Harold "Jack" Albertson; ১৬ জুন ১৯০৭ - ২৫ নভেম্বর ১৯৮১) ছিলেন একজন মার্কিন অভিনেতা, কৌতুকাভিনেতা, গায়ক ও নৃত্যশিল্পী। তিনি ভডেভিল মঞ্চে অভিনয় করতেন। মঞ্চে অভিনয়ের জন্য তিনি একটি টনি পুরস্কার, চলচ্চিত্রে অভিনয়ের জন্য একটি একাডেমি পুরস্কার এবং টেলিভিশনে অভিনয়ের জন্য দুটি এমি পুরস্কার অর্জন করে। ফলে তিনি অভিনয়ের ত্রি-মুকুট বিজয়ী অভিনয়শিল্পীদের একজন। টেলিভিশন শিল্পে তার অবদানের জন্য ১৯৭৭ সালে ৬২৫৩ হলিউড বলেভার্ডে হলিউড ওয়াক অব ফেমে তার নামাঙ্কিত তারকা খচিত হয়।তিনি দ্য সাবজেক্ট ওয়াজ রোজেস (১৯৬৮) চলচ্চিত্রে জন ক্লেয়ারি চরিত্রে অভিনয়ের জন্য সুপরিচিত। এই চলচ্চিত্রে অভিনয়ের জন্য তিনি শ্রেষ্ঠ পার্শ্ব অভিনেতা বিভাগে একাডেমি পুরস্কার অর্জন করেন। এছাড়া তিনি উইলি ওয়াঙ্কা অ্যান্ড দ্য চকলেট ফ্যাক্টরি (১৯৭১) ছবিতে গ্র্যান্ডপা জো, দ্য পসাইডন অ্যাডভেঞ্চার (১৯৭২) ছবিতে ম্যানি রোজেন, এবং চিকো অ্যান্ড দ্য ম্যান (১৯৭৪-৭৮) টেলিভিশন ধারাবাহিকে এড ব্রাউন চরিত্রে অভিনয় করে পরিচিতি অর্জন করেন।

