পায়ুকামিতা আইন বা সডোমি আইন হল একটি আইন যা কিছু নির্দিষ্ট মানব যৌনাচারণকে অপরাধ হিসেবে সংজ্ঞায়িত করে। এই সকল যৌন কর্মকাণ্ডকে সডোমি নামক পরিভাষাটির দ্বারা বোঝানো হয়, কিন্তু প্রকৃতপক্ষে আদালতের সংজ্ঞায় এতে এমন সব যৌন কর্মকাণ্ডকে অন্তর্ভুক্ত করা হয় যেগুলো অপ্রাকৃতিক বা অনৈতিক বলে বিবেচিত। সডোমির অন্তর্ভূত হল পায়ুসঙ্গম, মুখমৈথুন এবং পশুকামিতা। বাস্তবে, সডোমি আইন বিপরীতকামী দম্পতিদের বিরুদ্ধে খুব একটা ব্যবহৃত হতে দেখা যায় নি অর্থাৎ এই আইন মূলত সমকামিতার ক্ষেত্রেই। তবে এই আইনের মূল উদ্দেশ্য হচ্ছে পায়ুকাম রহিত করা।বর্তমান দিনে, প্রাপ্তবয়স্কদের মধ্যে পারস্পারিক সম্মতিক্রমে সমকামী কর্মকাণ্ড বিশ্বের ১৯৫টি দেশের মাঝে প্রায় ৭০টি দেশে অবৈধ (প্রায় ৩৬%); এদের মধ্যে ৪০টি দেশে শুধুমাত্র পুরুষ-পুরুষ যৌনাচারই অপরাধ হিসেবে গণ্য। ২০১১ সালে,  জাতিসংঘ মানবাধিকার পরিষদ একটি সমকামী অধিকার নীতিমালা পাস প্রণয়ন করে, যা জাতিসংঘ মানবাধিকার কমিশনার কর্তৃক প্রকাশিত একটি প্রতিবেদনের ধারাবাহিকতায় গৃহীত হয়, যাতে উক্ত আইনসমূহের গভীরভাবে পর্যবেক্ষণের বর্ণনা অন্তর্ভুক্ত ছিল।

