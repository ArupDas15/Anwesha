অক্সিজেন ২০২০ সালে মুক্তিপ্রাপ্ত বিয়োগান্তক স্বল্পদৈর্ঘ্য চলচ্চিত্র। কোভিড-১৯ মহামারী এবং গভীরভাবে ত্রুটিযুক্ত স্বাস্থ্যসেবা ব্যবস্থার পটভূমিতে চলচ্চিত্রটির চিত্রনাট্য তৈরী ও পরিচালনা করেছেন, রায়হান রাফি। মাহিয়া মাহী এই চলচ্চিত্রের কেন্দ্রীয় চরিত্রে অভিনয় করেছেন, যা স্বল্পদৈর্ঘ্য চলচ্চিত্রে তার প্রথম কাজ। চলচ্চিত্রটি ঢাকার উত্তরা, যাত্রাবাড়ী ও আগারগাঁও-এ ধারণ করা হয়। চলচ্চিত্রটি ২০২০ সালের ইদুল আযহার সময় সরাসরি ইউটিউবে উম্মুক্ত করা হয়। চলচ্চিত্রে মাহী'র অভিনয় দর্শক কর্তৃক প্রসংশিত হয়।