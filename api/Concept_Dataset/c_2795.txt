ডেভিড ভিয়া  (ইংরেজি:  David Villa; স্পেনীয় উচ্চারণ: [daˈβið ˈβiʎa]; জন্মঃ ৩ ডিসেম্বর ১৯৮১) স্পেনীয় পেশাদার ফুটবলার যিনি যুক্তরাষ্ট্রের মেজর লিগ সকার (এমএলএস) এর ক্লাব নিউইয়র্ক সিটি এফসি এবং স্পেন জাতীয় দল এর হয়ে স্ট্রাইকার হিসেবে খেলেন।
ভিয়া ২০০৫ সালের  স্পেন জাতীয় দলে হয়ে তার আন্তর্জাতিক অঙ্গনে আত্মপ্রকাশ করেন। এরপর তিনি চারটি প্রধান প্রতিযোগিতায় অংশগ্রহণ করেন এবং ২০০৮ সালের ইউরো এবং ২০১০ সালে স্পেন জাতীয় দলের বিশ্বকাপ জয়ী দলের অবিচ্ছেদ্য একজন সদস্য হিসেবে নিজেকে প্রতিষ্ঠিত করেন। এছাড়াও তিনি ২০০৬ সালের বিশ্বকাপে ৩টি গোল করেন, ২০০৮ সালে ইউরো কাপে সর্ব্বোচ্চ গোলদাতার মর্যাদা এবং ২০১০ সালের বিশ্বকাপে সিলভার বুট অর্জন করেন। তিনি হলেন প্রথম কোন স্প্যানিশ খেলোয়াড় যিনি ৫০টি আন্তর্জাতিক গোল করেন এবং ৯৭ ম্যাচে ৫৯টি গোল নিয়ে ২০১৪ সালের ফুটবল বিশ্বকাপে আন্তর্জাতিক খেলা থেকে অবসরগ্রহণ করেন। তিনি স্পেনের সর্বকালের সর্ব্বোচ্চ গোলদাতা এবং বিশ্বকাপে ৯টি গোল নিয়েও তিনি দেশের হয়ে সর্ব্বোচ্চ গোলদাতার মর্যাদা অর্জনকারী একমাত্র খেলোয়াড়।