শুশশা (ইতালীয়: Sciuscià [ʃuʃˈʃa]) হল ভিত্তোরিও দে সিকা পরিচালিত ১৯৪৬ সালের ইতালীয় নয়াবাস্তববাদী চলচ্চিত্র। ছবিটিকে সে সিকার প্রথম সফল চলচ্চিত্র বলে বিবেচনা করা হয়। ছবিটির চিত্রনাট্য রচনা করেছেন সের্জিও আমিদেই, আদলফো ফ্রাঙ্কি, চেজারে জুলিও ভায়োলা ও চেজারে জাভাত্তিনি। এতে শ্রেষ্ঠাংশে অভিনয় করেন ফ্রাঙ্কো ইন্তেরলেঙ্গি, রিনালদো স্মোরদনি ও আন্নিয়েলো মেলে।
শুশশা ইতালির নয়াবাস্তববাদী চলচ্চিত্র আন্দোলনের প্রথম সময়ের চলচ্চিত্র। চলচ্চিত্রটি ১৯৪৮ সালে একাডেমি সম্মানসূচক পুরস্কার লাভ করে, যা বর্তমান শ্রেষ্ঠ বিদেশি ভাষার চলচ্চিত্র বিভাগে একাডেমি পুরস্কার শাখার পূর্বরূপ ছিল এবং শ্রেষ্ঠ মৌলিক চিত্রনাট্য বিভাগে একটি পুরস্কারের মনোনয়ন লাভ করে।