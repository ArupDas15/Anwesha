মানব মহাকাশ যাত্রা বলতে মহাকাশযানে করে মানুষের মহাকাশের ভেতর দিয়ে ভ্রমণ করাকে বোঝানো হয়েছে। এটি সরাসরি মনুষ্য চালক দ্বারা নিয়ন্ত্রিত হতে পারে,  পৃথিবীতে অবস্থানরত কেন্দ্র থেকে দূরনিয়ন্ত্রিত হতে পারে, এমনকি কোনও প্রকার মানুষের সাহায্য ব্যতীত, পুরোপুরি স্বাধীনভাবে নিজে থেকেই কোনও নির্দিষ্ট অভিযান সম্পন্ন করতে পারে ।
ইতিহাসের প্রথম মহাকাশ যাত্রা তৎকালীন সোভিয়েত ইউনিয়নের ভস্তক কর্মসূচীর অংশ হিসেবে ১৯৬১ সালের ১২ এপ্রিল তারিখে সংঘটিত হয়। প্রথম মহাকাশচারী হিসেবে ইউরি গ্যাগারিন ছিলেন এর যাত্রী। আন্তর্জাতিক মহাকাশ স্টেশনে মানুষ একটানা ১৬ বছরের অধিক সময় ধরে অবস্থান করেছে। পূর্ববর্তী সময়ে সকল মহাকাশযাত্রাই ছিলো মানবনিয়ন্ত্রিত, যেখানে কমপক্ষে কিছু যাত্রী মহাকাশযান পরিচালনায় অবদান রাখতেন। কিন্তু ২০১৫ সালের পর থেকে তৈরীকৃত মহাকাশযানগুলো এমন বিশেষভাবে নকশা করা হচ্ছে যাতে তারা মানব চালকের সাহায্য ছাড়াই চলতে পারে।
২০১১ সালে মার্কিন যুক্তরাষ্ট্রের নভোখেয়াযান (শাটল) কর্মসূচীর সমাপ্তির পর থেকে রাশিয়া এবং চীন যথাক্রমে সয়ুজ এবং শেনচৌ কর্মসূচীরগুলির মাধ্যমে মানব মহাকাশ যাত্রা বজায় রেখেছে। বর্তমানে, আন্তর্জাতিক মহাকাশ স্টেশনের উদ্দেশ্যে সকল যাত্রার জন্য সয়ুজ মহাকাশযান ব্যবহার করা হয়, যা প্রয়োজনে দ্রুত প্রত্যাবর্তনের জন্য স্টেশনের সাথে সংযুক্ত অবস্থায় থাকে। মার্কিন যুক্তরাষ্ট্র বর্তমানে বাণিজ্যিকভাবে আন্তর্জাতিক মহাকাশ স্টেশনে যাত্রী পরিবহনের জন্য কাজ করছে যা আইএসএস, ভু-নিকটস্থ কক্ষপথে যাত্রা এবং উড্ডয়ন  যানের জন্য সহায়ক হবে।