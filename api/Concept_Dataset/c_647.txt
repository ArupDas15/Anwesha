খ্রিস্টতত্ত্ব (গ্রিক: Χριστόςλογία) হল খ্রিস্টীয় ধর্মতত্ত্বের একটি শাখা যেখানে যীশুকে নিয়ে অধ্যয়ন করা হয়। বিভিন্ন খ্রিস্টান উপদলের মধ্যে যীশু কি মানুষ ছিলেন, ঈশ্বর ছিলেন নাকি উভয়ই ছিলেন, একজন মশীহ হিসেবে পরজাতীয় শাসকদের হাত থেকে ইহুদি জাতির মুক্তির ক্ষেত্রে কিংবা প্রতিশ্রুতি স্বর্গরাজ্যে বা মানবজাতির পরিত্রাণে তাঁর ভূমিকা কী হবে প্রভৃতি প্রশ্নে মতবিরোধ রয়েছে।প্রাথমিক খ্রিস্টীয় রচনাসমূহে যীশুকে বিভিন্ন উপাধিতে ভূষিত করা হয়েছে, যেমন: মরিয়মের পুত্র, ঈশ্বরের পুত্র, মশীহ ও কিরিয়োস, যেগুলোর প্রায় সবই হিব্রু ধর্মগ্রন্থ থেকে গৃহীত হয়েছে।

