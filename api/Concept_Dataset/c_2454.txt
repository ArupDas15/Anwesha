সেন্ট্রাল ডিস্ট্রিক্টস নিউজিল্যান্ডের মধ্যাঞ্চলীয় অঞ্চলভিত্তিক প্রথম-শ্রেণীর ক্রিকেট দল। দলটি সেন্ট্রাল স্ট্যাগস নামেও পরিচিত। এ দলটি সেন্ট্রাল ডিস্ট্রিক্টস ক্রিকেট অ্যাসোসিয়েশন কর্তৃক পুরুষদের প্রতিনিধিত্বকারী দল।
দলটি প্রথম-শ্রেণীর ক্রিকেট প্রতিযোগিতা প্লাঙ্কেট শীল্ড, একদিনের প্রতিযোগিতা ফোর্ড ট্রফি ও টুয়েন্টি২০ প্রতিযোগিতা বার্গার কিং সুপার স্ম্যাশে অংশ নেয়। নিউজিল্যান্ড ক্রিকেট কর্তৃক পরিচালিত ছয়টি দলের অন্যতম এটি। ১৯৫০-৫১ মৌসুমে প্রথমবারের মতো প্লাঙ্কেট শীল্ডে খেলতে নামে। বর্তমানে দলটি পঞ্চম স্থানে অবস্থান করছে।
হকস বে, হরোহুইনুয়া-কাপিতি, মানাওয়াতু, তারানাকি, ওয়াইরারাপা, মার্লবোরা ও নেলসন - এ আটটি জেলা সংস্থা নিয়ে সেন্ট্রাল ডিস্ট্রিক্টস দল গঠিত হয়েছে। নিউজিল্যান্ডের প্রধান দুইটি বিদ্যালয় - নিউ প্লাইমাউথ বয়েজ হাই স্কুল ও পালমারস্টোন নর্থ বয়েজ হাই স্কুল থেকেই অধিকাংশ স্ট্যাগস খেলোয়াড়ের অন্তর্ভূক্তি ঘটেছে।