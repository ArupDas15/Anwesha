"ফিফটি গ্র্যান্ড" (ইংরেজি: Fifty Grand) হল আর্নেস্ট হেমিংওয়ে রচিত একটি ছোটগল্প। এটি ১৯২৭ সালে দি আটলান্টিক রিভিউ-এ প্রথম প্রকাশিত হয় এবং পরে হেমিংওয়ের ছোটগল্প সংকলন মেন উইদাউট উইমেন-এ অন্তর্ভুক্ত করা হয়। এই গল্পে হেমিংওয়ের ষোল বছর বয়সে ওক পার্ক হাই স্কুলের সাহিত্য পত্রিকা ট্যাবুলায় প্রকাশিত তার গল্প "আ ম্যাটার অব কালার"-এর সাদৃশ্য রয়েছে। দুটি গল্পেই অপরিকল্পিত মুষ্টিযুদ্ধ নিয়ে গল্প বর্ণিত হয়েছে এবং দুটি গল্পেই একটি চরিত্র গল্প বর্ণনা করেছে, যে মূল বর্ণনাকারী চরিত্র বা কেন্দ্রীয় চরিত্র নয়। এই দুটি গল্পেই হেমিংওয়ে এই ধরনের বর্ণনাশৈলী ব্যবহার করেছেন।
"ফিফটি গ্র্যান্ড"-এ জ্যাক ব্রেনানের গল্প বর্ণিত হয়েছে, যে প্রশিক্ষণ লাভ করে এবং তার প্রতিপক্ষ জিমি ওয়ালকটের সাথে মুষ্টিযুদ্ধে লিপ্ত হয়। গল্পের প্রথম অংশ নিউ জার্সিতে এবং দ্বিতীয় অংশ নিউ ইয়র্কের সংগঠিত হয়। এতে হেমিংওয়ের মুষ্টিযুদ্ধের প্রতি ভালোবাসা ও জ্ঞান প্রকাশ পেয়েছে এবং তার বাতিল ও অল্প কথায় বর্ণনাশৈলী ব্যবহার দেখা গেছে।