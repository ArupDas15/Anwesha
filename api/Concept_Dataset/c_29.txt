মহাত্মা গান্ধী কলেজ পশ্চিমবঙ্গের পুরুলিয়া জেলার একটি কলেজ। এই কলেজের অবস্থান জেলার হুড়া থানার লালপুরে পুরুলিয়া-বাঁকুড়া সড়কের উপর। ১৯৮১ সালের ২৬ নভেম্বর প্রতিষ্ঠিত ভারতের জাতির জনক মহাত্মা গান্ধীর নামাঙ্কিত এই কলেজ। কলেজের বর্তমান ভবনটি বেশ সুন্দর ও একটি ছাত্রাবাসও আছে। প্রয়াত মন্ত্রী ডক্টর অম্বরীশ মুখোপাধ্যায়, প্রাক্তন বিধায়ক শতদল মাহাত ও স্থানীয় বিদ্যানুরাগী মানুষদের উদ্যোগে এই কলেজ স্থাপিত হয়। পরে সাংসদ বাসুদেব আচারিয়া, বিধায়ক অবিনাশ মাহাত ও জেলা পরিকল্পনা দপ্তর নিজ নিজ এলাকা উন্নয়ন তহবিল থেকে অর্থসাহায্য করে কলেজের পরিকাঠামো উন্নয়নে সহায়তা করেন।