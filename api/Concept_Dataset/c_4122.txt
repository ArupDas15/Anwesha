বিক্ষোভ হচ্ছে আসন্ন বাংলাদেশী নাট্য চলচ্চিত্র। চলচ্চিত্রটি পরিচালনা করেছেন শামীম আহমেদ রনি ও শাপলা মিডিয়া ব্যানারে প্রযোজনা করেছেন সেলিম খান। চলচ্চিত্রটি নিরাপদ সড়কের দাবিতে ২০১৮ সালের ছাত্র আন্দোলনের ঘটনাকে উপজীব্য করে নির্মিত হয়েছে। এতে কেন্দ্রীয় চরিত্রে অভিনয় করেছেন শান্ত খান ও শ্রাবন্তী চট্টোপাধ্যায়। এছাড়াও পার্শ্বচরিত্রে অভিনয় করছেন ভারতের রাহুল দেব, রজতাভ দত্ত, জয়দীপ মুখার্জী, শুভশ্রী কর এবং বাংলাদেশের সাদেক বাচ্চু, শিবা শানু, সাবেরি আলম প্রমুখ।