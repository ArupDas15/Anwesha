যেনবুক এসুস কর্তৃক প্রস্তুতকৃত একটি আল্ট্রাবুক কম্পিউটার। প্রথম যেনবুকগুলো প্রস্তুত করা হয় ২০১১ সালের অক্টোবরে এবং ২০১২ সাল জুড়ে এ পন্যটির প্রধান সারির পণ্যগুলো পরিবর্ধন করা ও বাজারজাতকরণ করা হয়। এদের মধ্যে ছিল ১২ ইঞ্চি ল্যাপটপ, যাতে শক্তি সঞ্চয়ে কার্যকর সুবিধা ছিল। এছাড়াও শুধুমাত্র সম্বনিত গ্রাফিক্স প্রসেসর এবং সংযোগ সুবিধাহীন এমন ল্যাপটপ থেকে শুরু করে ১৫ ইঞ্চির আলাদা গ্রাফিক্স প্রসেসর ইউনিট ও অপটিক্যাল ডিস্ক ড্রাইভ সংযুক্ত আছে এমন সারির ল্যাপটপও ছিল। বেশিরভাগ যেনবুকে ইন্টেল কোর আল্ট্রা লো-ভোল্টেজ প্রসেসর ব্যবহৃত হয় এবং গ্রাফিক্সের জন্য এনভিডিয়া জিপিইউ ব্যবহার করা হত। এসুস নতুন মডেল ছাড়ে যেগুলো স্পর্ষ পর্দা দিয়ে চলে এবং উইন্ডোজ ৮ সমর্থন করে। বেশিরভাগ মডেলই ম্যাকবুক এয়ার সারির ল্যাপটপগুলোর সাথে তুলনার যোগ্য ছিল। সাম্প্রতিক মডেল হল যেনবুক ইনফিনিটি ইউএক্স৩০১ সারির মডেল।এসুস যেনবুকের প্রস্তুতে সাধারণত ল্যাপটপ প্রস্তুতে যে প্লাসিক উপাদান ব্যবহার করা হয় তার বদলে ব্যবহার হয় ব্রাশড এ্যালুমিনিয়াম চেসিস এবং দৃঢ় উপাদান। "যেন দর্শন" বা যেন অনুভূতি আনার জন্য ল্যাপটপের পর্দার উপরিভাগে বৃত্তাকারে নকশা করা হয় যা দেখতে অনেকটা জলের ফোঁটা পড়লে জলের উপর সৃষ্ট জলের ঢেউয়ের মত দেখতে লাগে। পরের মডেলগুলো উচ্চ মানসম্পন্ন পর্দা, এ্যালুমিনিয়ামের চেসিস ও দৃষ্টিনন্দন নকশার জন্য দৃষ্টিআর্কষন করে। কিন্তু বিশেষভাবে তাদের প্রথমদিকের মডেলগুলোর টাচপ্যাড সফটওয়্যার ছিল যেনতেনভাবে তৈরী এবং তাদের কিছু মডেল দামের জন্যও সমালোচিত হয়। কিছু মডেল (যেমন ইউএক্স৩২) বন্ধ হয়ে যেত আপনাআপনি যখন ব্যাটারি নির্দিষ্ট মাত্রার নিচে চলে যেত উদাহরণসরূপ, যদি ডিভাইসটিকে ব্যবহার না করে খোলা রাখা হয় তাহলে এমনটি হত। কারণ চার্জারটি লাগানো থাকা সত্ত্বেও চার্জ হত না, যার ফলে ডিভাইসটি একেবারে ব্যবহার না করা অবস্থায় চলে যেত এবং বন্ধ হয়ে যেত। এরপর পাওয়ার চাবিটিতে ১০ সেকেন্ড চাপ দিয়ে রাখতে হত চার্জ পুনরায় শুরু হওয়ার জন্য।