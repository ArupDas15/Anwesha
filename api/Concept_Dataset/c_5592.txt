মমতাজ বেগম (মমতাজ নামে অধিক পরিচিত) হলেন একজন জনপ্রিয় বাংলা লোকগানের সংগীত শিল্পী এবং জাতীয় সংসদের দুইবারের সাবেক সদস্য। বাংলাদেশের সুর সম্রাজ্ঞী বলে খ্যাত মমতাজ তার চার দশকের কর্মজীবনে ৭০০-এর অধিক গান রেকর্ড করেছেন। তিনি দুইবার শ্রেষ্ঠ নারী কণ্ঠশিল্পী বিভাগে জাতীয় চলচ্চিত্র পুরস্কার লাভ করেছেন। ২০২১ সালে ভারত থেকে একটি ভূয়া সম্মানসূচক ডক্টরেট ডিগ্রি নিয়ে সমালোচিতও হয়েছেন।