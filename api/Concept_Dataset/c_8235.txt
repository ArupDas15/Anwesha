ভালবাসলেই ঘর বাঁধা যায় না ২০১০ সালের বাংলাদেশী প্রণয়-নাট্য চলচ্চিত্র। ছবিটি পরিচালনা করেছেন চলচ্চিত্র নির্মাতা জাকির হোসেন রাজু। ছবির কাহিনী, চিত্রনাট্য, সংলাপ লিখেছেন পরিচালক নিজেই। এই ছবিটি ত্রিভুজ প্রেমের গল্প নির্ভর ও বাংলাদেশের সৌন্দর্য স্থানগুলোতে চিত্রায়িত। পূর্ণ প্রণয়ধর্মী ও পারিবারিক গল্প এই ছবিতে তুলে ধরা হয়েছে। ছবিতে রয়েছে অসাধরণ কিছু গান। মাসটেক্স প্রোডাকশন পরিবেশিত ত্রিভুজ প্রেমের এ ছবিতে অভিনয় করেছেন শাকিব খান, অপু বিশ্বাস, রুমানা খান, প্রবীর মিত্র, কাজী হায়াৎ, আলী রাজ, মিশা সওদাগর প্রমুখ। এই ছবির একটি গানের চিত্রায়ন করা হয়েছে ব্যাংককে।
এই ছবিটি দর্শক ও সমালোচকদের কাছে প্রসংসিত হয়। ছবিটি জাতীয় চলচ্চিত্র পুরস্কার ২০১০ এ মোট সাতটি বিভাগে; বাচসাস পুরস্কার এ ৫টি বিভাগে এবং মেরিল-প্রথম আলো পুরস্কার-এ ১টি বিভাগে পুরস্কার লাভ করে। এই ছবিতে অভিনয়ের জন্য শাকিব খান প্রথমবার জাতীয় চলচ্চিত্র পুরস্কার পান।