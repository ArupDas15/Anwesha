রেফারি হ'লেন অ্যাসোসিয়েশন ফুটবল  ম্যাচের সময় খেলার আইনসমূহ (এলওটিজি) প্রয়োগের জন্য দায়বদ্ধ একজন ব্যক্তি। খেলার সাথে জড়িত যাবতীয় ঘটনার বিষয়ে তিনিই চূড়ান্ত সিদ্ধান্ত গ্রহণকারী কর্তৃপক্ষ  এবং ম্যাচ চলাকালীন খেলা শুরু করা এবং বন্ধ করা এবং খেলোয়াড়দের বিরুদ্ধে শাস্তিমূলক ব্যবস্থা গ্রহণের তিনিই একমাত্র আধিকারিক। খেলার বেশিরভাগ স্তরে রেফারিকে দু'জন সহকারী রেফারি (পূর্বে লাইনসম্যান হিসাবে পরিচিত) সহায়তা করেন যাঁদের কিছু পরিস্থিতিতে বল রেখার বা খেলার বইরে চলে গেলে বা নিয়ম লঙ্ঘনের মতো কিছু ঘটলে রেফারিকে পরামর্শ দেওয়ার ক্ষমতা রয়েছে। তবে সহকারী রেফারির সিদ্ধান্তগুলি বাধ্যতামূলক নয় এবং সহকারী রেফারির মতামতকে বাতিল করার ক্ষমতা  রেফারির রয়েছে। খেলার উচ্চ স্তরে রেফারিকে একজন চতুর্থ আধিকারিক এর সহায়তাও দেওয়া হতে পারে যাঁরা প্রযুক্তিগত ক্ষেত্রগুলি তদারকি করেন এবং রেফারিকে প্রশাসনিক কাজে সহায়তা করেন এবং খুব উচ্চ স্তরে তাঁকে সহায়তার জন্য থাকতে পারেন অতিরিক্ত সহকারী রেফারি এবং/অথবা ভিডিও সহকারী রেফারি।
আন্তর্জাতিক ফুটবল অ্যাসোসিয়েশন বোর্ড (আইএফএবি) খেলার আইনসমূহ নির্ধারণ করে। রেফারি এবং খেলার অন্যান্য আধিকারিকদের লাইসেন্স এবং প্রশিক্ষণ প্রদান করে এর সদস্য জাতীয় সংস্থাগুলি।
পরিষেবার জন্য রেফারিদের পারিশ্রমিক লিগের উপর নির্ভর করে। অনেকে পুরোপুরি অপেশাদার, কেউ কেউ সামান্য পারিশ্রমিক দেন বা তাঁদের ব্যয় পরিশোধ করে দেন এবং কিছু দেশে সীমিত সংখ্যক রেফারি আছেন - মূলত যাঁরা তাঁদের দেশের শীর্ষ লিগে দায়িত্ব পালন করেন - তাঁদেরকে জাতীয় সমিতিগুলি পূর্ণ-সময় নিযুক্ত করে এবং প্রতিটি ধারক মরসুমের জন্য গ্রহণ করে ও সেই সাথে ম্যাচ প্রদান করে।
প্রতিটি জাতীয় সংস্থা তারঁ শীর্ষ কর্মকর্তাদের ফিফার কাছে ফিফার আন্তর্জাতিক রেফারি তালিকায় অন্তর্ভুক্ত হয়ে অতিরিক্ত সম্মান পাওয়ার জন্য সুপারিশ করে। জাতীয় দলের মধ্যে আন্তর্জাতিক খেলাগুলিতে ফিফার আধিকারিকদের প্রয়োজন। অন্যথায় স্থানীয় জাতীয় সংস্থা নির্ধারণ করে কনিষ্ঠতম যুব গেম থেকে পেশাদার ম্যাচের মাধ্যমে কর্মকর্তাদের পদমর্যাদা, অগ্রগতি এবং তাঁদের প্রশিক্ষণের পদ্ধতি।