যব (ইংরেজি: Barley; বৈজ্ঞানিক নাম: Hordeum vulgare) (বাংলায় পায়রা নামেও পরিচিত) পোয়াসিয়া (Poaceae) পরিবারের অন্তর্ভুক্ত এবং শস্য বা বিরুৎ জাতীয় উদ্ভিদ। এটি গম জাতীয় একধরনের শস্য দানা যা স্বল্পজীবি ঘাস জাতীয় উদ্ভিদ থেকে সংগ্রহ করা হয়। বর্তমানে বাংলাদেশ সহ দক্ষিণ এশিয়ার অন্যান্য দেশগুলিতে শীতকালে সীমিত পরিমানে এর চাষাবাদ হয়। কিন্তু এটি প্রচুর পরিমানে উৎপাদন করা যায়। যবের ছাতু খুবই উপাদেয় খাদ্য গম আর যব উভয় একই পরিবার ভুক্ত। তবে স্বাদের দিক থেকে যব কিছুটা নোনতা এবং উষ্ণ প্রকৃতির। গমের স্বাদ মিষ্টি এবং ঠান্ডা ধরনের। যবে রয়েছে মালটোজ, গ্লুকোজ, স্যাকারিন, লেসিথিন, এল্যানটয়েন, এমাইলেস এবং ভিটামিন-বি।
যব মনোকট শ্রেনীর উদ্ভিদ। এই শ্রেনীর উদ্ভিদ গুলো একবীজপত্রী হয়। এই শ্রেনীর উদ্ভিদে একটি মাত্র বীজপত্র থাকে বলে একে একবীজপত্রী উদ্ভিদ বলা হয়।
যবের অনেক ব্যবহার রয়েছে। গবাদি পশুর জন্যে প্রধান খাদ্য হিসেবে যব ব্যবহার করা হয়। এছাড়াও যবের দানা বিয়ার ও অন্যান্য পানিয় তৈরি করার প্রধান উপাদান। যব বিভিন্ন রকম সুষম খাদ্য প্রস্তুতে উপাদান হিসেবে দেয়া হয়। স্কটল্যান্ড থেকে আফ্রিকা পর্যন্ত এলাকায় খাবার সুপ ও স্ট্যু তৈরিতে এবং যবের রুটিতে যবের দানা বা গুঁড়ো ব্যবহার করা হয়। ২০০৭ সালে, বিশ্বের মোট উৎপাদিত শস্যপন্য মধ্যে পরিমানের (১৩৬ মিলিয়ন টন) দিক থেকে ও চাষের জমির (৫৬৬,০০০ বর্গ কিলোমিটার) পরিমাপের দিক থেকে যব ছিল চতুর্থ অবস্থানে।