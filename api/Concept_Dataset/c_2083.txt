অঞ্চল একটি ভৌগোলিক প্রতিশব্দ যা বিভিন্ন অর্থে ভূগোলের বিভিন্ন শাখায় ব্যবহৃত হয়। সাধারণভাবে, অঞ্চল হলো একটি মাঝারি আয়তনের স্থল বা জলভাগ বোঝায়, যা প্রতিপাদিত এলাকার সমুদয় অংশ হতে ক্ষুদ্রতর (উদাহরণ সরূপ যা হতে পুরো পৃথিবী, একটি রাষ্ট্র, একটি নদীর মোহনা এবং অণ্যান্য) এবং কোন নির্দিষ্ট এলাকা হতে বৃহত্তর। একটি অঞ্চলকে অনেকগুলো ক্ষুদ্র এককের সমষ্টি হিসাবে (যেমন "নিউ ইংল্যান্ড রাজ্য") অথবা বৃহৎ এলাকার একটি অংশ (যেমন "যুক্তরাষ্ট্রের নিউ ইংল্যান্ড অঞ্চল") হিসাবেও বিবেচনা করা যায়।
অঞ্চল : ইংরেজি "region" শব্দটি ল্যাটিন regio (regere, to rule) থেকে উদ্ভূত, যার বাংলা প্রতিশব্দ অঞ্চল। অনেক দেশ এ শব্দটি রাষ্ট্রের উপবিভাগগুলোর প্রথাগত সত্তা হিসেবে গ্রহণ করেছে। ইংরেজিতে এ শব্দটি অন্যান্য ভাষায় রীতিসম্মত অনুবাদের সমার্থক শব্দ হিসেবেই ব্যবহৃত হয়। অনেক দেশ অঞ্চল শব্দটি প্রশাসনিক একক হিসেবে ব্যবহার করে।
অঞ্চল হচ্ছে একটি বৃহৎ ভূভাগ যা অন্যান্য এলাকা থেকে ভিন্নতর, যেমন- এটি নিজের রীতিনীতি ও বৈশিষ্ট্য, অথবা এর নির্দিষ্ট ভৌগোলিক অবয়বের কারণে দেশের অন্যান্য অঞ্চল থেকে ভিন্নতর। ব্রিটিশ ভূগোলবিদদের ধারণা অনুযায়ী, একটি বৃহৎ, অনির্দিষ্ট এবং ভূপৃষ্ঠের অবিরত অংশ বা পরিসর হচ্ছে অঞ্চল। অঞ্চল হচ্ছে এমন একটি এলাকা যাকে ভৌগোলিক, কার্মিক, সামাজিক অথবা সাংস্কৃতিক কারণে একটি একক হিসেবে বিবেচনা করা হয়। এটি হতে পারে দেশের একটি প্রশাসনিক এলাকা। অঞ্চল হতে পারে কর্মকাণ্ড বা আগ্রহের একটি এলাকা বা পরিমণ্ডল। অপরদিকে আমেরিকার ভূগোলবিদদের ধারণা অনুযায়ী, একটি বৃহৎ এবং পৃথিবী পৃষ্ঠের অনির্দিষ্ট অংশ হচ্ছে অঞ্চল। অঞ্চল হচ্ছে পৃথিবীর এমন একটি বিভাগ যা নির্দিষ্ট ধরনের উদ্ভিদ বা প্রাণির দ্বারা বৈশিষ্ট্যমণ্ডিত। অঞ্চল হচ্ছে একটি এলাকা, স্থান, পরিসর। অঞ্চল হতে পারে পৃথিবী বা মহাবিশ্বের একটি নির্দিষ্ট অংশ।
অক্সফোর্ড ডিক্সেনারি অনুযায়ী, অঞ্চল হচ্ছে এমন একটি এলাকা, বিশেষ করে একটি দেশের বা পৃথিবীর অংশবিশেষ যার রয়েছে শনাক্তযোগ্য বৈশিষ্ট্য, কিন্তু সবসময় নির্দিষ্ট সীমানা না-ও থাকতে পারে।