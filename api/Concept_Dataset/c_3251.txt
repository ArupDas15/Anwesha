বিরোধীদলীয় নেতা হল বাংলাদেশের আইনসভা জাতীয় সংসদের বিরোধী দলের নেতৃত্বদানকারী ব্যক্তি। বিরোধী দলীয় নেতা সাধারণত জাতীয় সংসদের দ্বিতীয় বৃহত্তম রাজনৈতিক দল, যা সরকারি দলের পরেই জাতীয় সংসদের সংখ্যগরিষ্ঠ, সেই বৃহত্তম দলের নেতা। বাংলাদেশের প্রথম জাতীয় সংসদে কোন বিরোধী দলীয় নেতা ছিলেন না। দ্বিতীয় সংসদে এসে প্রথম বিরোধী দলীয় নেতা নির্বাচন করা হয় এবং জাতীয় সংসদের প্রথম বিরোধী দলীয় নেতা ছিলেন আসাদুজ্জামান খান।
বিরোধীদলীয় নেতার পদটি সরকারের মন্ত্রীপরিষদের একজন পূর্ণ মন্ত্রীর সমান পদমর্যাদার এবং একে ক্ষমতাসীন সরকারের প্রধানমন্ত্রীর সাথে তুলনা করা হয়।