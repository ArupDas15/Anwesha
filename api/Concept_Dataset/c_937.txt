ফজল শাহাবুদ্দীন (জন্মঃ ফেব্রুয়ারি ৪, ১৯৩৬ - মৃত্যুঃ ৯ ফেব্রুয়ারি, ২০১৪) বাংলাদেশের একজন খ্যাতিমান আধুনিক কবি। তিনি বিংশ শতকের ষাট দশকের কবি হিসাবে চিহ্নিত। কর্মসূত্রে দীর্ঘকাল তিনি সাংবাদিকতা করেছেন। এছাড়া স্বাধীন বাংলাদেশে সাপ্তাহিক পত্রিকার প্রচলনে তিনি পথিকৃতের ভূমিকা রেখেছেন। তার কর্মজীবনের অন্যতম স্বীকৃতি একুশে পদক। তার কবিতা পৃথিবীর বেশ কয়েকটি ভাষায় অনূদিত হয়েছে।