যিশুর কুমারীগর্ভে জন্ম খ্রিস্ট ও ইসলাম ধর্মে প্রচলিত একটি বিশ্বাস। এই মত অনুসারে, মেরি কুমারী অবস্থাতেই অলৌকিক উপায়ে যিশুকে গর্ভে ধারণ করেছিলেন। খ্রিস্টীয় দ্বিতীয় শতাব্দীর মধ্যে খ্রিস্টমণ্ডলীতে এই মতবাদ সর্বজনীনভাবে প্রতিষ্ঠালাভ করেছিল। অ্যাংলিক্যানিজম, চার্চ অফ দি ইস্ট, ইস্টার্ন অর্থোডক্সি, ওরিয়েন্টাল অর্থোডক্সি, প্রটেস্ট্যান্টবাদ ও রোমান ক্যাথলিকবাদে এই মত স্বীকৃত।
খ্রিস্টানদের দুটি সর্বাধিক প্রচলিত বিশ্বাস হল এই যে, যিশু হলেন "পবিত্র আত্মা ও কুমারী মেরির অবতার" (বর্তমানে নাইসীয় বিশ্বাস নামে পরিচিত)  এবং যিশু "কুমারী মেরির গর্ভে জন্মগ্রহণ করেন" (শিষ্যমণ্ডলীয় বিশ্বাস)। অষ্টাদশ শতাব্দীর এনলাইটেনমেন্ট ধর্মতত্ত্বের পূর্বে কয়েকটি অপ্রধান সম্প্রদায়ের ব্যতিক্রমী উদাহরণ ছাড়া কেউই এই মতবাদটিকে সম্পর্কে গুরুতর প্রশ্নচিহ্নের মুখে ফেলেনি।মথি (টেমপ্লেট:Bibleref2c-nb) ও লুক (টেমপ্লেট:Bibleref2c-nb) লিখিত প্রামাণ্য সুসমাচার দুটির বর্ণনা অনুসারে, কুমারী অবস্থাতেই মেরি পবিত্র আত্মার প্রভাবে গর্ভধারণ করেছিলেন। এই দুই সুসমাচার, পরবর্তীকালের প্রচলিত বিশ্বাস ও সাম্প্রতিক মতবাদ অনুযায়ী, মেরির গর্ভধারণের জন্য কোনো জৈব পিতা, যৌনসংগম বা বীর্যপাতের প্রয়োজন হয়নি; পবিত্র আত্মার প্রভাবেই যিশু মেরির গর্ভে এসেছিলেন।রোমান ক্যাথলিক ও পূর্ব ও প্রাচ্যদেশীয় অর্থোডক্স পরিভাষায় "কুমারীগর্ভে জন্ম" শব্দবন্ধটির দ্বারা কেবলমাত্র যিশুর কুমারীগর্ভে জন্মই বোঝায় না, তা মেরির জীবনব্যাপী কৌমার্যব্রত উদযাপনেরও নির্দেশক। খ্রিস্টীয় দ্বিতীয় শতাব্দী থেকে এই বিশ্বাস খ্রিস্টানদের মনে বদ্ধমূল হয়ে আছে। (দেখুন মেরির জীবনব্যাপী কুমারীত্ব)
প্রসঙ্গত উল্লেখ্য, যিশুর কুমারীগর্ভে জন্ম ও রোমান ক্যাথলিকদের নিষ্কলুষ গর্ভধারণ মতবাদ দুটি এক নয়। শেষোক্ত মতবাদটি, মেরির মায়ের গর্ভে মেরির জন্ম-সংক্রান্ত। মেরির জন্ম সাধারণভাবেই হয়েছিল, অলৌকিক উপায়ে নয়। তবে রোমান ক্যাথলিকদের নিষ্কলুষ গর্ভধারণের মতবাদটির প্রতিপাদ্য বিষয় হল, মেরি আদি পাপের "কলুষ" (লাতিন macula) মুক্ত হয়েই জন্মেছিলেন।