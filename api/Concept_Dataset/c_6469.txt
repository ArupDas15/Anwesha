ভিডিও গেইম কনসোল (ইংরেজি: Video game console) একটি স্বতন্ত্র গেমিং ডিভাইস। এ ডিভাইসটি কম্পিউটার বা টেলিভিশনের সাথে যুক্ত করে উচ্চমানের রেজুলেশনের বিভিন্ন ভিডিও গেইম খেলা যায়। পঞ্চাশের দশকে সর্বপ্রথম কম্পিউটার গেইম বাজারে আসলেও ম্যাগনাভক্স নামক স্বতন্ত্র ভিডিও গেইম কনসোল বাজারে আসে ১৯৭২ সালে। রাফ এইচ বায়ার নামক একজন প্রকৌশলী এটি আবিষ্কার করেছিলেন। বর্তমানে বিশ্বব্যাপি এ ভিডিও গেইমের বাজার কয়েকশ কোটি ডলারের। পিএস থ্রি, নিনটেন্ডো, এক্সবক্স সহ বর্তমানে অনেক ভিডিও গেইম কনসোল বাজারে রয়েছে। সম্প্রতি নিনটেন্ডো বিশ্বের প্রথম ত্রিমাত্রিক ভিডিও গেইম কনসোল বাজারে আনার ঘোষণা দিয়েছে।