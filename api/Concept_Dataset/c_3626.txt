জ্যোতির্বিজ্ঞানের যে শাখায় নভোমন্ডলে অবস্থিত বস্তুসমূহ; যথা সূর্য, নক্ষত্র, গ্রহ, উপগ্রহ, উল্কা, নীহারিকা ইত্যাদির ভৌত এবং রাসায়নিক গুণাবলি তথা ঔজ্জ্বল্য, আকার, ভর, ঘনত্ব, তাপমাত্রা, রাসায়নিক গঠন, তাদের উৎপত্তি, বিবর্তন ইত্যাদি নিয়ে আলোচনা করা হয় তাকে জ্যোতিঃপদার্থবিজ্ঞান (Astrophysics) বা নভোপদার্থবিজ্ঞান নামে অভিহিত করা হয়। এটি পুরোপুরিই একটি পর্যবেক্ষণমূলক বিজ্ঞান। জ্যোতিঃপদার্থবিজ্ঞান চর্চার মাধ্যমে নক্ষত্রসহ অন্যান্য সকল জ্যোতিষ্কের জন্ম, জীবনচক্র, মৃত্যু, বিবর্তন এবং অভ্যন্তরীন গঠন সম্পর্কে তথ্য জানা যায় এবং এর চূড়ান্ত উদ্দেশ্য।