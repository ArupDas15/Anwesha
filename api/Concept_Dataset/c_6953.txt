পাকুন্দিয়া আদর্শ মহিলা কলেজ বাংলাদেশের ঢাকা বিভাগের কিশোরগঞ্জ জেলার পাকুন্দিয়া উপজেলায় অবস্থিত একটি উচ্চমাধ্যমিক, ডিগ্রি ও অনার্স কলেজ। ১৯৯৩ সালে পাকুন্দিয়ার প্রথম মহিলা ডিগ্রি কলেজ হিসেবে এটি প্রতিষ্ঠিত হয়। শিক্ষাপ্রতিষ্ঠানটিতে একাদশ–দ্বাদশ শ্রেণি ও উচ্চতর কোর্সগুলোতে মেয়েরা পড়াশোনা করতে পারে। জাতীয় বিশ্ববিদ্যালয়ের অধীনে ডিগ্রি (পাস) ও স্নাতক (সম্মান) কোর্স কলেজটিতে চালু রয়েছে।শিক্ষাপ্রতিষ্ঠানটি পাকুন্দিয়া পৌরসভা এলাকায় অবস্থিত। এটি মাধ্যমিক ও উচ্চ মাধ্যমিক শিক্ষা বোর্ড, ঢাকা-এর নিয়ন্ত্রণাধীন। কলেজটি প্রায় তিন একর জমির ওপর স্থাপিত।

