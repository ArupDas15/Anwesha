কেন্দ্রীয় লোকোমোটিভ কারখানা (সংক্ষেপে: কেলোকা) বাংলাদেশের একটি লোকোমোটিভ কারখানা, যেখানে বাংলাদেশের মিটারগেজ ও ব্রডগেজ ডিজেল লোকোমোটিভ রক্ষণাবেক্ষণ ও ভারী সংস্কারের কাজ করা হয়। এই কারখানাটি দিনাজপুর জেলার পার্বতীপুর উপজেলার পার্বতীপুর রেলওয়ে স্টেশনের অদূরে পার্বতীপুর-সৈয়দপুর আঞ্চলিক মহাসড়কের পাশে অবস্থিত। এটি বাংলাদেশের প্রধান ও সর্ববৃহৎ লোকোমোটিভ কারখানা।

