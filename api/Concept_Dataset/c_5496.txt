কঠিন-অবস্থা রসায়ন, (কখনও কখনও পদার্থ রসায়ন ও বলা হয়) বলতে কঠিন পদার্থের উপকরণের সংশ্লেষণ, কাঠামো এবং বৈশিষ্ট্যের অধ্যয়নকে বোঝায়। তবে এটি কেবলমাত্র অ-আণবিক কঠিন পদার্থের মধ্যে সীমাবদ্ধ নয়। সুতরাং, নতুন ধরনের উপাদানের সংশ্লেষণ এবং বৈশিষ্ট্যের ভিত্তিতে কঠিন-অবস্থা রসায়নের সাথে কঠিন অবস্থা পদার্থবিজ্ঞান, খনিজবিজ্ঞান, কেলাসবিদ্যা, সিরামিক, ধাতুবিদ্যা, তাপগতিবিজ্ঞান, বস্তু বিজ্ঞান এবং তড়িৎ বিদ্যার অনেক বিষয়ের মিল রয়েছে। সংশ্লেষক কণার বিন্যাস প্রকৃতির ভিত্তিতে কঠিন পদার্থকে কেলাসিত ও অকেলাসিত এই দুই ভাগে ভাগ করা যেতে পারে।