প্রকল্পের অংশীজন বলতে "এমন কোনও ব্যক্তি, দল বা সংগঠনকে বোঝায় যারা একটি প্রকল্পের কোনও সিদ্ধান্ত, কর্মকাণ্ড বা ফলাফলকে প্রভাবিত করতে পারে, বা সেটি দ্বারা প্রভাবিত হতে পারে, বা সেটি দ্বারা প্রভাবিত হতে পারে বলে নিজেকে মনে করতে পারে।" আইএসও ২১৫০০ মানটিতেও অনুরূপ একটি সংজ্ঞা ব্যবহার করা হয়েছে। অন্য ভাষায় প্রকল্পের অংশীজন হল সেইসব ব্যক্তি বা সত্তা যাদের প্রদত্ত কোনও প্রকল্পের সাথে স্বার্থ জড়িত আছে। এইসব অংশীজন এমন কোনও সংগঠনের ভিতরে বা বাইরে অবস্থান করতে পারে, যে সংগঠনটি :

প্রকল্পের অর্থায়ন করতে পারে।
প্রকল্পের সফল পরিসমাপ্তিতে লাভবান হতে পারে
প্রকল্পের পরিসমাপ্তির উপরে ইতিবাচক বা নেতিবাচক প্রভাব বিস্তার করতে পারে।নিচে প্রকল্পের অংশীজনের কিছু উদাহরণ দেওয়া হল:

প্রকল্প নেতা
জ্যেষ্ঠ ব্যবস্থাপকমণ্ডলী
প্রকল্প দলের সদস্যবৃন্দ
প্রকল্পের ক্রেতা
সম্পদ ব্যবস্থাপক
প্রথম স্তর বা নিম্নস্তরের ব্যবস্থাপক
পণ্য ব্যবহারকারী দল
প্রকল্প পরীক্ষকবৃন্দ
প্রকল্প চলাকালীন সময়ে এটি দ্বারা প্রভাবিত হতে পারে এমন যেকোনও দল
প্রকল্পশেষে এটি দ্বারা প্রভাবিত হতে পারে, এমন যেকোনও দল
প্রকল্পের উপ-ঠিকাদারগণ
প্রকল্পের পরামর্শকবৃন্দকিছু বিশেষজ্ঞ (যেমন লিন্ডা বোর্ন) অংশীজনদের একটি উপদলের উপরে দৃষ্টি নিবদ্ধ না করে সব অংশীজনকে অগ্রাধিকার প্রদানের পক্ষে মত দেন এবং কোনও নির্দিষ্ট মুহূর্তে সবচেয়ে গুরুত্বপূর্ণ বিষয়বস্তুর উপর দৃষ্টি নিবদ্ধ করার পরামর্শ দেন। এক্ষেত্রে প্রতিটি অংশীজনের সাথে সংশ্লিষ্ট ক্ষমতা, নৈকট্য ও জরুরি অবস্থা নিরূপণ গুরুত্বপূর্ণ। লিন্ডা তার পদ্ধতিকে "অংশীজন চক্র" নামে অভিহিত করেছেন।সিদ্ধান্ত গ্রহণকারীদের উপরে জোর দেবার এই যুক্তিটি প্রকল্প অংশীজন ব্যবস্থাপনার একটি অংশ এবং কোনও সংগঠনে পরিবর্তন আনার জন্য একটি গুরুত্বপূর্ণ চাবিকাঠি। জন কটার পরিবর্তন ব্যবস্থাপনার আবশ্যকীয় উপাদান হিসেবে অংশীজন বিশ্লেষণ ও অংশীজন ব্যবস্থাপনাকে বর্ণনা করেছেন।

