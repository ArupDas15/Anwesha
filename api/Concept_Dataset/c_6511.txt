রকমারি.কম বা রকমারি ডট কম হচ্ছে বাংলাদেশের একটি অনলাইনভিত্তিক পণ্য কেনার ওয়েবসাইট। এটি ২০১২ সালের ১৯ জানুয়ারি আনুষ্ঠানিকভাবে যাত্রা শুরু করে। শুরুতে শুধু বই কিনতে পাওয়া গেলেও বর্তমানে এই সাইটে ডিভিডি, ভিডিও টিউটোরিয়াল, ক্রীড়া সামগ্রী, অন্য রকম বিজ্ঞান বাক্স (বিজ্ঞান পরীক্ষণের কিট), ক্যালকুলেটর, ঘড়ি, পেনড্রাইভ, কম্পিউটারের নানাবিধ যন্ত্রাংশসহ বিভিন্ন পণ্যও কিনতে পাওয়া যায়। ওয়েব সার্ভিসের পাশাপাশি মোবাইল অ্যাপের মাধ্যমেও এখানে পণ্য অর্ডার করা যায়।