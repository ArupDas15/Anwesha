অন্ধ বিশ্বাস মতিন রহমান পরিচালিত ১৯৯২ সালের প্রণয়ধর্মী নাট্য চলচ্চিত্র। এর কাহিনী লিখেছেন কমল সরকার এবং চিত্রনাট্য লিখেছেন মতিন রহমান। শাবানার এস এস প্রোডাকশন্সের তত্ত্বাবধানে চলচ্চিত্রটি প্রযোজনা ও পরিবেশনা করেছে শায়িক ফিল্মস। এতে শ্রেষ্ঠাংশে অভিনয় করেন রাজ্জাক, শাবানা, আলমগীর, নূতন ও আনোয়ারা।
চলচ্চিত্রটি ১৯৯২ সালের ৩১শে জানুয়ারি বাংলাদেশে মুক্তি পায়। এটি শ্রেষ্ঠ পরিচালক ও শ্রেষ্ঠ অভিনেতা বিভাগে জাতীয় চলচ্চিত্র পুরস্কারসহ মোট তিনটি বিভাগে জাতীয় চলচ্চিত্র পুরস্কার লাভ করে।