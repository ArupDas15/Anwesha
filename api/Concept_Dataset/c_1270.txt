মেকআপ সেক্স, যৌন সঙ্গমের জন্য একটি অনানুষ্ঠানিক শব্দ যা অন্তরঙ্গ ব্যক্তিগত সম্পর্কের দ্বন্দ্বের পরে সংঘটিত হতে পারে। এই দ্বন্দ্বগুলি ছোটখাটো যুক্তিতর্ক থেকে শুরু করে সম্পর্কের ব্রেকআপ পর্যন্ত হতে পারে। এই পরিস্থিতিতে সেক্স আরো সন্তোষজনক এবং অতিরিক্ত বিনিয়োগ হিসাবে মানসিকভাবে তাৎপর্যপূর্ণ হয়ে উঠতে পারে। এটি কখনও কখনও দ্বন্দের পর আত্মশুদ্ধির অভিজ্ঞতা অনুসরণ করে কারও সঙ্গীর সাথে পুনর্মিলন এবং সঙ্গীকে পুনঃ আবিষ্কারের শারীরিক বহিঃপ্রকাশ হিসাবে ধারণা করা হয় এবং অন্তর্নিহিত বিরোধগুলি সমাধান করে। মেকআপ সেক্সকে রোমান্টিক দ্বন্দ্ব থেকে উদ্ভূত যৌন আকাঙ্ক্ষা বৃদ্ধির জন্য দায়ী করা হয়।  সম্পর্কের মধ্যে বিরোধের পরে, উত্তেজনার হস্তান্তর ঘটতে পারে যা ক্ষোভকে উত্তেজনায় স্থানান্তর করে।  বিশেষজ্ঞরা মেকআপ সেক্সের দৃষ্টিভঙ্গির সাথে একমত নন, কেউ কেউ বিশ্বাস করেন যে, মেকআপ সেক্স অসুস্থ কারণ এটি "লড়াই, নাটক এবং সাধারণত খারাপ আচরণের" পুরস্কার স্বরুপ। যৌন বিশেষজ্ঞ এবং টেলিভিশন ব্যক্তিত্ব জেসিকা ও'রেলি মেকআপ সেক্সকে ইতিবাচক হিসাবে বর্ণনা করেছেন, কারন এটি বিরোধ নিষ্পত্তি করে যা কেবল যৌনতার মাধ্যমেই সমাধান করা যায়।  মেকআপ সেক্স আরও তীব্র হতে পারে, কারণ এটি অন্তর্নিহিত সংবেদনগুলি অবমুক্ত করতে সহায়তা করে।