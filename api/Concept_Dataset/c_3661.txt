শার্লি বুথ (ইংরেজি: Shirley Booth জন্ম: মারজরি ফোর্ড, ৩০ আগস্ট ১৮৯৮ - ১৬ অক্টোবর ১৯৯২) ছিলেন একজন মার্কিন অভিনেত্রী। তিনি মঞ্চ, চলচ্চিত্র ও টেলিভিশন - এই তিন মাধ্যমেই অভিনয় করেছেন।
মূলত মঞ্চ অভিনেত্রী বুথ ১৯২৫ সালে ব্রডওয়ে মঞ্চে কাজ শুরু করেন। তার সবচেয়ে উল্লেখযোগ্য কাজ হল নাট্যধর্মী কাম ব্যাক, লিটল শেবা, যার জন্য তিনি ১৯৫০ সালে শ্রেষ্ঠ অভিনেত্রী বিভাগে টনি পুরস্কার অর্জন করেন। ১৯৫২ সালে তিনি এই মঞ্চনাটকের চলচ্চিত্রায়নে তার চলচ্চিত্রে অভিষেক হয়, যার জন্য তিনি শ্রেষ্ঠ অভিনেত্রী বিভাগে একাডেমি পুরস্কার ও গোল্ডেন গ্লোব পুরস্কার অর্জন করেন। চলচ্চিত্রে উজ্জ্বল কর্মজীবন সত্ত্বেও তিনি মাত্র চারটি চলচ্চিত্রে অভিনয় করেন এবং মঞ্চে অভিনয়েই বেশি মনযোগী ছিলেন।
১৯৬১-৬৬ সালে তিনি টেলিভিশন সিটকম হ্যাজেল-এ নাম ভূমিকায় অভিনয় করেন এবং এই কাজের জন্য দুটি প্রাইমটাইম এমি পুরস্কার লাভ করেন। ফলে তিনি অভিনয়ের ত্রি-মুকুট (একাডেমি পুরস্কার, টনি পুরস্কার ও এমি পুরস্কার বিজয়ী) বিজয়ীদের একজন। তিনি পরবর্তীকালে ১৯৬৬ সালের টেলিভিশন ধারাবাহিক দ্য গ্লাস ম্যানেজারি-তে অভিনয় করেন সমাদৃত হন। তার সর্বশেষ কাজ ছিল ১৯৭৪ সালের অ্যানিমেটেড টেলিভিশন বিশেষ অনুষ্ঠান দ্য ইয়ার উইদাউট সান্টা ক্লজ।