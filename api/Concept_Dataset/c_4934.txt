সুকুমার সেন আই.সি.এস ( ২ জানুয়ারি, ১৮৯৮ - ১৩ মে, ১৯৬৩)  ভারতের শাসন বিভাগীয় নানা উচ্চপদে অধিষ্ঠিত ছিলেন। তিনি ভারতের প্রথম নির্বাচন কমিশনার (২১ মার্চ, ১৯৫০ হতে ১৯ ডিসেম্বর, ১৯৫৮)।  স্বাধীনতার পর দেশের প্রথম দুটি সাধারণ নির্বাচন (১৯৫১-৫২) এবং (১৯৫৭) তিনি স্বাধীনভাবে দক্ষতার সাথে সম্পন্ন করান। সুদানের সাধারণ নির্বাচন পরিচালনা করে অভূতপূর্ব কৃতিত্বের পরিচয় দেন। পশ্চিমবঙ্গের  বর্ধমান বিশ্ববিদ্যালয়ের প্রথম উপাচার্য ছিলেন তিনি।
তিনি ভারত সরকারের আইন মন্ত্রী এবং প্রখ্যাত ভারতীয় ব্যারিস্টার অশোক কুমার সেনের (১৯১৩–১৯৯৬) জ্যেষ্ঠ ভ্রাতা ছিলেন। তার অপর ভ্রাতা অমিয়কুমার সেন ছিলেন এক প্রখ্যাত চিকিৎসক। রবীন্দ্রনাথের সর্বশেষ চিকিৎসা তার হাতেই।শ্রুতিলিখনে কবির শেষ কবিতা তিনি লিখেছিলেন এবং সেটি কলকাতার জাদুঘরে সংরক্ষণে দান করেন।