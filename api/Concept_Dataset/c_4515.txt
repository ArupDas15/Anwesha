জব তক হ্যায় জান (হিন্দি: जब तक है जान; ইংরেজি: Until Have The Life), বিশেষ পরিচিতি JTHJ, এটি একটি ভারতীয় হিন্দি ভাষার চলচ্চিত্র, ছবিটি সম্পূর্ণ রোমান্টিক ধাঁচের। চলচ্চিত্রটি পরিচালনা করেছেন যশ চোপড়া, এবং এটিই তার পরিচালিত শেষ চলচ্চিত্র। ছবির প্রধান তিনটি চরিত্রে অভিনয় করেছেন শাহরুখ খান, ক্যাটরিনা কাইফ ও অনুশকা শর্মা। এই ছবিতে অভিনয় করে শাহরুখ খান-ক্যাটরিনা নতুন জুটি হিসেবে দর্শকদের সামনে হাজির হন। তবে অনুশকার ক্ষেত্রে এটি শাহরুখ এর সাথে তার দ্বিতীয় চলচ্চিত্র, প্রথমটি ছিল রব নে বানা দি জোড়ি (২০০৮)-এ।যশ চোপড়া ছবিটি নির্মাণ শুরু করার আগেই ঘোষণা দেন; এটি তার পরিচালিত সর্বশেষ চলচ্চিত্র। এবং ছবিটি নির্মাণ সম্পূর্ণ হওয়ার পর তিনি গত ২১ আগস্ট, ২০১২-এ মৃত্যুবরণ করেন।