বিক্রম সিং সোলাঙ্কি (তামিল: விக்ரம் சொலன்கி; জন্ম: ১ এপ্রিল, ১৯৭৬) রাজস্থানের উদয়পুরে জন্মগ্রহণকারী ভারতীয় বংশোদ্ভূত সাবেক ইংরেজ আন্তর্জাতিক ক্রিকেটার। ইংল্যান্ড ক্রিকেট দলের অন্যতম সদস্য ছিলেন তিনি। ২০১০-এর মাঝামাঝি সময়কালে ইংল্যান্ডের পক্ষে সংক্ষিপ্ত সময়ের জন্যে আন্তর্জাতিক ক্রিকেটে অংশ নিয়েছেন।
ঘরোয়া প্রথম-শ্রেণীর ইংরেজ কাউন্টি ক্রিকেটে সারে ও ওরচেস্টারশায়ারের পক্ষে খেলেছেন ‘ভিক’ ডাকনামে পরিচিত বিক্রম সোলাঙ্কি। দলে তিনি মূলতঃ ডানহাতি ব্যাটসম্যান ছিলেন। দলের প্রয়োজনে ডানহাতে অফ ব্রেক বোলিং করতেন তিনি।