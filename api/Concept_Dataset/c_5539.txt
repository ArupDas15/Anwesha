সিরার্পি দের নের্সেসিয়ান (৫ সেপ্টেম্বর ১৮৯৬ – ৫ জুলাই ১৯৮৯) ছিলেন একজন আর্মেনীয় শিল্পকলা ইতিহাসবিদ, যিনি আর্মেনীয় এবং বাইজান্টাইন স্টাডিজে বিশেষজ্ঞ। দের নের্সেসিয়ান একজন প্রখ্যাত শিক্ষাবিদ এবং আর্মেনিয়ান শিল্প ইতিহাসের অগ্রদূত ছিলেন। তিনি আমেরিকা যুক্তরাষ্ট্রের ম্যাসাচুসেটসে ওয়েলেসলি কলেজ এবং হার্ভার্ড বিশ্ববিদ্যালয়ের শিল্প ও প্রত্নতত্ত্বের অধ্যাপক হিসেবে হেনরি ফোকিলনসহ বেশ কয়েকটি প্রতিষ্ঠানে শিক্ষকতা করেছিলেন।  তিনি ডুমবার্টন ওকসের সিনিয়র ফেলো, ১৯৫৪-৫৫ খ্রিষ্টাব্দে উপ-পরিচালক ছিলেন এবং ১৯৬১-৬২ খ্রিষ্টাব্দে এর বোর্ড অফ স্কলার্সের সদস্য হয়েছিলেন। এছাড়াও দের নের্সেসিয়ান ব্রিটিশ অ্যাকাডেমি (১৯৭৫), অ্যাকাদেমি ডেস ইন্সক্রিপশন্স এট বেলস-লেটার্স (১৯৭৮) এবং আর্মেনিয়ান অ্যাকাডেমি অফ সায়েন্সেস (১৯৬৬) ইত্যাদি বিভিন্ন আন্তর্জাতিক শিক্ষা প্রতিষ্ঠানের একজন সদস্যও ছিলেন।