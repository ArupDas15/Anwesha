ইস্পাত চুক্তি ( জার্মান: Stahlpakt, ইতালীয়: Patto d'Acciaio) ছিল ইতালি এবং জার্মানির মধ্যে একটি সামরিক এবং রাজনৈতিক জোট গঠনের চুক্তি। চুক্তিটি জার্মানি এবং ইতালির মধ্যে বন্ধুত্ব এবং জোটের চুক্তি হিসাবে আনুষ্ঠানিকভাবে পরিচিত ছিল।
প্রাথমিকভাবে এই চুক্তিটি জাপান, ইতালি এবং জার্মানির মধ্যে একটি ত্রিপক্ষীয় সামরিক জোট হিসাবে খসড়া করা হয়েছিল। জাপান এই চুক্তির কেন্দ্রবিন্দুটি সোভিয়েত ইউনিয়নের দিকে লক্ষ্য করাতে চাইলেও ইতালি ও জার্মানি চেয়েছিল ব্রিটিশ সাম্রাজ্য এবং ফ্রান্সকে লক্ষ্য করে চুক্তি করতে। এই মতবিরোধের কারণে জাপানকে বাদ দিয়েই চুক্তিটি স্বাক্ষরিত হয়। ১৯২৯ সালের ২২ শে মে ইতালির পররাষ্ট্রমন্ত্রী গালিয়াজো সিয়ানো এবং জার্মানির জোয়াচিম ফন রিবেন্ট্রোপ স্বাক্ষরিত হওয়ার মাধ্যমে এটি ফ্যাসিস্ট ইতালি এবং নাৎসি জার্মানির মধ্যে একটি আনুষ্ঠানিক চুক্তিতে পরিণত হয়।

