কর (এসেছে ল্যাটিন শব্দ 'ট্যাক্সো' থেকে) হল একটি আজ্ঞাধীন আর্থিক মূল্য কিংবা অন্য কোন ধরনের আরোপ যা করদাতা (একক কিংবা অন্যান্য আইনগত সত্তা)'র উপর সরকারি প্রতিষ্ঠান কর্তৃক আরোপিত হয়েছে সর্বসাধারণের বিভিন্ন ব্যয়ের তহবিল গঠনের জন্য। কর পরিশোধে ব্যর্থ হলে,ছল-চাতুরি করলে কিংবা বিরোধিতা করলে তা আইনের দ্বারা শাস্তিযোগ্য হবে। কর গঠিত হয় প্রত্যক্ষ এবং পরোক্ষ করের সমন্বয়ে এবং এই কর টাকার মাধ্যমে কিংবা এর সমতুল্য শ্রমের বিনিময়ে পরিশোধ করা হয়। অধিকাংশ দেশে সর্বসাধারণ/সাধারণ/স্বীকৃত জাতীয় প্রয়োজন কিংবা সরকারি সমাবেশের জন্য বিভিন্ন স্থানে কর প্রদানের জন্য কর ব্যবস্থা চালু আছে: কোথাও কোথাও করারোপ করা হয় পুরোপুরি একজনের ব্যক্তিগত বার্ষিক আয়ের উপর,কোথাও বার্ষিক জমাকৃত আয়ের উপর ভিত্তি করে এবং কোন কোন দেশে প্রায় করারোপ করা হয় না বললেই চলে কিংবা কিছু নির্দিষ্ট এলাকায় খুবই অল্প হারে করারোপণ করা হয়। কোন কোন দেশে সম্মিলিত আয় এবং ব্যক্তিগত লভ্যাংশের উপর করারোপ করা হয় যেটা প্রায় দ্বিগুণ করারোপণের সমান এবং সেখানে স্বতন্ত্র অংশী/অংশীদার বণিকসমিতি থেকে যেই পারিশ্রমিক গ্রহণ করে তাদের ব্যক্তিগত আয়ের উপরেও কর ধার্য করা হয়।