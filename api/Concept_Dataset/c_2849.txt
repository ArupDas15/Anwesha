২০১৪ ফিফা বিশ্বকাপ ফাইনাল যা ১৩ জুলাই ২০১৪ তারিখে এস্তাদিও দো মারাকানা, রিউ দি জানেইরুতে অনুষ্ঠিত হয় এবং ২০১৪ ফিফা বিশ্বকাপের বিজয়ী নির্ধারন করে। ফাইনাল জার্মানি এবং আর্জেন্টিনার মধ্যে খেলা হয়। ১৯৮৬ এবং ১৯৯০ ফাইনালে পরে, এই দু'দেশের মধ্যে তৃতীয় বিশ্বকাপ ফাইনাল হয় যা একটি বিশ্বকাপ রেকর্ড।
এই ম্যাচের আগে জার্মানি সাত বার বিশ্বকাপের ফাইনালে খেলে (১৯৫৪ থেকে ১৯৯০ সাল পর্যন্ত পশ্চিম জার্মানি হিসাবে), এর মধ্যে তিন বার জয়ী হয় (১৯৫৪, ১৯৭৪, ১৯৯০) এবং চার বার পরাজিত হয় (১৯৬৬, ১৯৮২, ১৯৮৬, ২০০২); অন্যদিকে আর্জেন্টিনা চার বার বিশ্বকাপের ফাইনালে খেলে, দুই বার জয়ী হয় (১৯৭৮, ১৯৮৬) এবং দুইবার পরাজিত হয় (১৯৩০, ১৯৯০)।
ফাইনালে জার্মানি আর্জেন্টিনার সাথে ১-০ ব্যবধানে বিজয়ী হয়। ম্যাচের অতিরিক্ত সময়ে মারিও গোটজে গোলটি করেন; তিনি আন্দ্রে শুর্লের একটি ক্রস বুক দিয়ে ঠেকিয়ে বাতাসে থাকায় অবস্থায় বাম পায়ে গোলতী করেন।
এটি ছিল জার্মানির চতুর্থ বিশ্বকাপ শিরোপা জয়, জার্মান পুনঃএকত্রীকরণ পর প্রথম এবং ইউরোপের বাইরে প্রথম জয়। জার্মানির এই বিজয়ে একই মহাদেশ থেকে পরপর তিন বার দলগুলি বিশ্বকাপ জয় করে, এর আগে ২০০৬ ও ২০১০ সালে যথাক্রমে ইতালি ও স্পেন জয় করে; যা বিশ্বকাপের ইতিহাসে প্রথমবারের মত ঘটে। এছাড়াও জার্মানি প্রথম ইউরোপীয় দল যারা আমেরিকায় আয়োজিত কোন বিশ্বকাপের শিরোপা লাভ করে। মিরোস্লাভ ক্লোসা যিনি সেমি-ফাইনালে ব্রাজিলের বিপক্ষে গোল করে বিশ্বকাপের ইতিহাসে শীর্ষ স্কোরার হল, এইভাবে ইতিহাসের সপ্তম খেলোয়াড় হিসাবে বিশ্বকাপে তার জাতীয় দলের সঙ্গে প্রথম, দ্বিতীয় ও তৃতীয় স্থানে হয়ে শেষ করেন। জার্মানি এছাড়াও ২০১৭ ফিফা কনফেডারেশন কাপের জন্য যোগ্যতা অর্জন করে।