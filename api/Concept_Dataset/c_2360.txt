বাজার মূলধন হল কোন ব্যবসা প্রতিষ্ঠান বা পাবলিক লিমিটেড কোম্পানি বা কর্পোরেশনের আকার পরিমাপের একটি পদ্ধতি। কোন ব্যবসা প্রতিষ্ঠানের মোট শেয়ারের পরিমাণ (যা বিনিয়োগকারী কর্তৃক ক্রয় করা হয়েছে) দ্বারা উক্ত প্রতিষ্ঠানের বাজার মূলধন নির্ণয় করা হয়। শেয়ার বাজারের তালিকাভুক্ত কোম্পানিসমূহের মোট মূল্ধনের পরিমাণ তথা শেয়ার বাজারের আকার এবং অর্থনৈতিক অঞ্চলের নির্ধারণেও বাজার মূলধনের ধারণা ব্যবহৃত হয়। ২০০৭ সালের জানুয়ারীতে পৃথিবীর সকল পাবলিক লিমিটেড কোম্পানির মোট বাজার মূলধনের পরিমাণ ছিল ৫১.২ ট্রিলিয়ন মার্কিন ডলার, যা ২০০৮ এর মে মাসে বৃদ্ধি পেয়ে ৫৭.৫ ট্রিলিয়নে দাঁড়ায়। তবে ২০০৮ এর অগাস্টে এবং সেপ্টেম্বরে বৈশ্বিক অর্থনৈতিক মন্দার দরুন যথাক্রমে ৫০ ট্রিলিয়ন ও প্রায় ৪০ ট্রিলিয়ন ডলার হ্রাস পায়।

