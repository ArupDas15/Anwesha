পীর বা পির (ফার্সি: پیر‎, অনুবাদ 'বয়োজ্যেষ্ঠ'‎) সূফি গুরু বা আধ্যাত্মিক শিক্ষকদের একটি উপাধি। তাদের হজরত ( আরবি: حضرة‎, প্রতিবর্ণী. হাদরা‎ থেকে) এবং শাইখ বা শাইখ নামেও ডাকা হয়, যা মূলত এর আরবি প্রতিশব্দ। একে প্রায়সময় ইংরেজীতে সেইন্ট বা সাধু এবং খ্রিস্টান পরিভাষা "এল্ডার" হিসেবে ব্যাখ্যা করা হয়। সুফিবাদে কোন পীরের ভূমিকা হল তার শিষ্যদের সুফি পন্থায় নির্দেশনা দেওয়া। যা অনেকসময় সহবস নামক সাধারণ পাঠদান ও ব্যক্তিগত দিকনির্দেশনার মাধ্যমে করা হয়৷ পীর বলতে অপর যে শব্দগুলো ব্যবহৃত হয় সেগুলো হল মুর্শিদ  (আরবি: مرشد‎, অনুবাদ 'শিক্ষক, নির্দেশক'‎) ও সরকার (ফার্সি: سرکار‎, অনুবাদ 'গুরু, প্রভু'‎)। আলেভি মতবাদে, পীরদেরকে সরাসরি আলীর উত্তরসূরী বলা হয়।

