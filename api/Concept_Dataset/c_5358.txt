সারা আলি খান (হিন্দি: सारा अली ख़ान, উচ্চারিত [saːɾaː əˈli ˈxaːn]; জন্ম: ১২ আগস্ট ১৯৯৫) হলেন একজন ভারতীয় অভিনেত্রী, যিনি হিন্দি চলচ্চিত্রে কাজ করেন। বলিউড অভিনেতা সাইফ আলি খান এবং অমৃতা সিংয়ের কন্যা। জন্মসূত্রে তিনি পতৌদি পরিবারের সদস্য এবং মনসুর আলি খান পতৌদি ও শর্মিলা ঠাকুরের নাতনি। কলাম্বিয়া বিশ্ববিদ্যালয় হতে স্নাতকোত্তর ডিগ্রি অর্জনের পর, ২০১৮ সালে, সারা রোমান্টিক চলচ্চিত্র কেদারনাথে সুশান্ত সিং রাজপুতের বিপরীতে অভিনয় করার মাধ্যমে বলিউডে যাত্রা শুরু করেন।