যে তাপমাত্রা ও চাপে কোনও পদার্থ একইসাথে বাষ্পীয়, তরল এবং কঠিন অবস্থায় বিরাজ করতে পারে তাকে ওই বস্তুর ত্রৈধ বিন্দু বলে। যেমন 4.58 mmhg চাপে এবং 273.16 K তাপমাত্রায় বিশুদ্ধ বরফ, বিশুদ্ধ পানি এবং সম্পৃক্ত জলীয় বাষ্প একই তাপীয় সাম্যাবস্থায় থাকতে পারে।ঐ চাপ ও তাপমাত্রাকে পানির ত্রৈধ বিন্দু বলে। পানির ত্রৈধ বিন্দু হলো ২৭৩.১৬ কেলভিন তাপমাত্রা (০.০১o সেন্টিগ্রেড) এবং ৬১১.২ প্যাসকেল চাপ। এই তাপমাএায় পানির তিন অবস্থা বিরাজ করে। তাপমাত্রার যে কোনো স্কেল তৈরি করতে হলে দুটো নির্দিষ্ট তাপমাত্রা (বা স্থিরাঙ্ক) দরকার। কেলভিন স্কেলে একটি হচ্ছে পরম শূন্য। অন্যটি হচ্ছে পানির ত্রৈধ বিন্দু বা Triple Point। এই তাপমাত্রায় একটি নির্দিষ্ট চাপে(০.০০৬০৩৭৩ atm) বরফ, পানি এবং জলীয় বাষ্প এক সাথে থাকতে পারে বলে তাপমাত্রাকে অনেক বেশি সূক্ষ্মভাবে নির্দিষ্ট করা যায়।

