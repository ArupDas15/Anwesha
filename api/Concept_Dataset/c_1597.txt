মুফতী সাইয়্যেদ মুহাম্মাদ আমীমুল ইহসান বারকাতী (আরবি: مفتى سيد محمد عميم الاحسان بركتى‎‎)। (উর্দু: مفتى_عميم_الاحسا_ن مفتى سيد محمد عميم الاحسان بركتى‎‎) ছিলেন বায়তুল মুকাররম জাতীয় মসজিদের সর্বপ্রথম খতীব (১৯৬৪-১৯৭৪) ও বিশিষ্ট ইসলামী ব্যক্তিত্ব। তিনি ছিলেন একাধারে মুফাসসির, মুহাদ্দিস, ফকীহ ও মুফতী এবং বহু উচ্চ ইসলামী গ্রন্থাবলীর রচয়িতা ও সংকলক। তিনি কলকাতা আলিয়া ও ঢাকা আলিয়ায় দীর্ঘদিন শিক্ষকতা করেছেন। তিনি বাংলাদেশের জাতীয় মসজিদ বায়তুল মুকাররমের প্রথম খতিব ছিলেন। তার অনেক বই আরব বিশ্বে ও উপমহাদেশের বিভিন্ন শ্রেণীর পাঠ্য পুস্তকের অন্তর্ভুক্ত রয়েছে এবং বাংলাদেশের ঢাকা বিশ্ববিদ্যালয়, রাজশাহী বিশ্ববিদ্যালয়, চট্টগ্রাম বিশ্ববিদ্যালয়, ইসলামী বিশ্ববিদ্যালয়ের আরবি ও ইসলামের ইতিহাস বিভাগের সিলেবাস ভুক্ত রয়েছে।