রাজকীয় ভারতীয় নৌবাহিনী বিদ্রোহ (ইংরেজি:Royal Indian Navy Revolt) (বা, 'ভারতীয় নৌবাহিনী বিদ্রোহ', বা 'বোম্বে নৌবিদ্রোহ') হচ্ছে ১৯৪৬ সালের ১৮ ফেব্রুয়ারি মুম্বাই উপকূলে তৎকালীন রাজকীয় ভারতীয় নৌবাহিনীর নাবিকদের দ্বারা সংঠিত সাধারণ ধর্মঘট এবং পরবর্তী বিদ্রোহ। বোম্বে থেকে প্রাথমিকভাবে বিদ্রোহের সূচনা হয় এবং পরবর্তীতে পুরো ব্রিটিশ ভারত জুড়ে তা ছড়িয়ে পড়ে; এতে করাচি ও কলকাতা থেকেও সমর্থন পাওয়া যায় এবং শেষ পর্যন্ত মোট ৭৮টি জাহাজ, ২০টি তীরবর্তী প্রতিষ্ঠান এবং ২০,০০০ নৌবাহিনীর নাবিক যুক্ত হয়।