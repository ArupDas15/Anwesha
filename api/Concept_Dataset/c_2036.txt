আমাদের জানা সবচেয়ে প্রাচীন বোর্ডের খেলা সমূহের মধ্যে ব্যাকগ্যামন (ইংরেজি-Backgammon) অন্যতম। এটা একটি দুইজন প্রতিপক্ষের খেলা যাতে খেলার গুটিসমূহ ছক্কা চালনা অনুসারে স্থান পরিবর্তন করে, আর খেলায় জিততে হলে একজন খেলোয়াড়কে প্রতিপক্ষের আগে বোর্ড থেকে নিজের সকল গুটি অপসারণ করতে হয়। ব্যাকগ্যামন টেবিলের (বোর্ডের খেলা) ধরনের মধ্যে পরে, পৃথিবীর অন্যতম একটি পুরাতন বোর্ডের খেলা।
ব্যাকগ্যামন খেলার জন্য একসাথে পরিকল্পনা এবং ভাগ্যের (ছক্কা গড়ানোর ক্ষেত্রে) নির্ভর করতে হয়। যেখানে একটা নির্দিষ্ট দানের পরিণতি ছক্কার চালের উপর নির্ভর করলেও, একজন ভালো খেলোয়াড় বিভিন্ন দান থেকে একটি সম্মিলিত ভাল ফলাফল অর্জন করতে পারে, অনেকটা পোকারের মত। ছক্কার প্রতি দানে, খেলোয়াড়কে তার গুটি সরানোর জন্যে বিভিন্ন চাল থেকে বাছাই করতে হবে এবং প্রতিপক্ষের সম্ভাব্য পাল্টা-চালসমূহ অনুমান করতে হবে। দ্বিগুন করার ঘনক (ইংরেজি-doubling cube) ঐচ্ছিক সুযোগটি ব্যবহারের মাধ্যমে খেলোয়াড়রা খেলা চলা অবস্থায় দানের ফলাফল বাড়াতে পারে।
দাবার মত, ব্যাকগ্যামন নিয়েও কম্পিউটার বিজ্ঞানীরা অত্যন্ত আগ্রহের সাথে পর্যালোচনা করেছেন। যেই গবেষণার ফলস্বরূপ, বিশ্বমানের মানুষ খেলোয়াড়দেরকে পরাজিত করতে সক্ষম ব্যাকগ্যামন সফট্‌ওয়্যার তৈরি করা গিয়েছে (উদাহরণস্বরূপ [১] দেখতে পারেন)।