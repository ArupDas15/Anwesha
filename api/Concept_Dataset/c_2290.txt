পরিকল্পনা অনুমোদন বা উন্নয়নমূলক কাজের অনুমতি বলতে কিছু কোন কিছু নির্মাণ বা সম্প্রসারণ (পুনঃসংস্কারসহ) এবং কখনও কখনও ধ্বংসযজ্ঞের জন্য প্রয়োজনীয় অনুমোদনকে বোঝায়।  এটি সাধারণত বিল্ডিং পারমিট (বা নির্মাণের অনুমতি ) আকারে দেওয়া হয়।
উদাহরণস্বরূপ, ঘর নির্মাণ অনুমতি হচ্ছে বিল্ডিং কোডের বিষয় । এছাড়াও,এগুলোর পরিকল্পনার সাথে সম্মতি আছে কিনা তা পরীক্ষা করার জন্য একটি "প্লান চেক" (পিএলসিকে) রয়েছে।  উদাহরণস্বরূপ, উচ্চ-ঘনত্বের শহরতলির মতো এটি অনুপযুক্ত জায়গায় নাইটক্লাব তৈরির অনুমতি পেতে পারে না।  পরিকল্পনার অনুমোদনের মানদণ্ডগুলি নগর পরিকল্পনা ও নির্মাণ আইনের একটি অংশ এবং স্থানীয় সরকার দ্বারা নিযুক্ত নগর পরিকল্পনাবিদরা সাধারণত এগুলো পরিচালনা করেন।  যেমনঃ রাজউক হচ্ছে যেকোনো ধরনের বিল্ডিং নির্মাণের অনুমোদন প্রদান সংক্রান্ত একটি বৈধ সংস্থা। বাংলাদেশের রাজধানী ঢাকা শহরের সামগ্রিক পরিকল্পনা প্রস্তুত করার দায়িত্ব রাজউকের উপর অর্পণ করা হয়েছে,এছাড়াও প্রস্তুতকৃত পরিকল্পনাগুলো বাস্তবায়ন এবং ভবিষ্যতের উন্নয়ন নিয়ন্ত্রণ করাও সংস্থাটির কাজ। যেকোনো ধরনের নির্মাণের পূর্বে উক্ত জমির মালিককে রাজউকের কাছ থেকে 'ভূমি ব্যবহার ছাড়পত্র' নিতে হয়।নির্মাণ কোডের শর্ত পূরণ না করলে জরিমানা, শাস্তিপ্রদান এবং অননুমোদিত নির্মাণ ধ্বংস করতে পারে।
সাধারণত, জাতীয়, আঞ্চলিক এবং স্থানীয় বিল্ডিং কোডের শর্তপূরণ নিশ্চিতের জন্য নির্মাণটি নির্মাণের সময় এবং সমাপ্তির পরে পরিদর্শন করতে হবে।
যেহেতু বিল্ডিং পারমিটগুলি সাধারণত নির্মাণ, কর্মসংস্থান, অর্থায়ন এবং গৃহসজ্জার সাথে সম্পর্কযুক্ত, তাই তারা প্রায়শই অর্থনীতির অন্যান্য ক্ষেত্রগুলোর উন্নয়নে একটি অগ্রণী সূচক হিসাবে কাজ করে।