রূপকথার গল্প তৌকির আহমেদ পরিচালিত ২০০৬ সালের বাংলাদেশী নাট্য চলচ্চিত্র। তৌকির আহমেদের নিজের গল্প, চিত্রনাট্য ও সংলাপে চলচ্চিত্রটি প্রযোজনা ও পরিবেশনা করেছে ইমপ্রেস টেলিফিল্ম। এতে অভিনয় করেছেন তৌকীর আহমেদ, চঞ্চল চৌধুরী, তাসকিন সুমী, মামুনুর রশীদ, হুমায়ুন ফরীদি, মোশাররফ করিম প্রমুখ।
এই চলচ্চিত্র পরিচালনার জন্য তৌকীর আহমেদ সমালোচকদের বিচারে শ্রেষ্ঠ পরিচালক হিসেবে এবং চঞ্চল চৌধুরী শ্রেষ্ঠ চলচ্চিত্র অভিনেতা হিসেবে মেরিল-প্রথম আলো পুরস্কার লাভ করে। এছাড়া চলচ্চিত্রটি ২০০৮ সালে ঢাকা আন্তর্জাতিক চলচ্চিত্র উৎসব-এ দর্শক পছন্দ পুরস্কার অর্জন করে।