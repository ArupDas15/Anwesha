মিইউআই (ইংরেজি: MIUI, মি ইউজার ইন্টারফেসের সংক্ষিপ্ত রূপ) স্মার্টফোন ও ট্যাবলেটের জন্যে শাওমি কর্তৃক ডেভেলপকৃত একটি স্টক ও আফটারমার্কেট  ফার্মওয়্যার। ফার্মওয়্যারটি গুগলের অ্যান্ড্রয়েড অপারেটিং সিস্টেমের উপর ভিত্তি করে নির্মিত। মিইউআইয়ে থিমিং সমর্থনের মত বাড়তি কিছু সুবিধা রয়েছে।শাওমি অনেকগুলো স্মার্টফোনই এপর্যন্ত বাজারে ছেড়েছে, যার মধ্যে শাওমি মি এ১, মি এ২ এবং মি এ২ লাইট ছাড়া সবগুলো যন্ত্রেই মিইউআই প্রি-ইন্সটলকৃত অবস্থায় থাকে।  শাওমির নিজস্ব যন্ত্রে ব্যবহৃত সফটওয়্যারে এমন কিছু এপ্লিকেশন ও সুবিধা রয়েছে যা আফটারমার্কেট সংস্করণে সাধারণত থাকে না। তাদের  নিজস্ব যন্ত্র ছাড়াও শাওমি অন্যান্য স্মার্টফোন ব্র্যান্ডের স্মার্টফোনে মিইউআই ফ্ল্যাশের সুযোগ প্রদান করে। ফেব্রুয়ারি ২৪, ২০১৬ সালে শাওমি জানায় বিশ্বব্যাপী ১৭ কোটি ব্যবহারকারী রয়েছে, এবং প্রায় ৩৪০ এর অধিক স্মার্টফোনে এর সমর্থন রয়েছে।
শাওমি বিভিন্ন স্মার্টফোন তৈরি করেছে, কিছু অ্যান্ড্রয়েড ওয়ান এবং অন্যদের অ্যান্ড্রয়েডের বর্তমান সংস্করণের উপর ভিত্তি করে মিইউআই তৈরি করা হয়েছে।