অন্য জীবন ১৯৯৫ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। চলচ্চিত্রটির চিত্রনাট্য লিখেছেন ও পরিচালনা করেছেন নন্দিত চলচ্চিত্রকার শেখ নিয়ামত আলী। ছায়াছবিটি প্রযোজনা করেছে শেখ নিয়ামত আলীর প্রযোজনা সংস্থা এস নিয়ামত আলী প্রোডাকশন্স। এতে অভিনয় করেছেন রাইসুল ইসলাম আসাদ, চম্পা, আবুল খায়ের, শান্তা ইসলাম, চিত্রলেখা গুহ, তমালিকা কর্মকার প্রমুখ। চলচ্চিত্রটি শ্রেষ্ঠ চলচ্চিত্রসহ ১১ টি বিভাগে জাতীয় চলচ্চিত্র পুরস্কার অর্জন করে।