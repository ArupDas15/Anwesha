পেনসিলভানিয়া রুট ১৪৩ (পিএ ১৪৩) পেনসিলভানিয়ার একটি ২০ মাইল (৩২ কিঃমিঃ) দীর্ঘ স্টেট হাইওয়ে। এটা বের্কস কাউন্টির উত্তরপূর্বে অবস্থিত রিচমন্ড টাউনশীপের পিএ ৬৬২  থেকে লেহাই কাউন্টির অন্তর্ভুক্ত নিউ ত্রিপোলির নিকটে পিএ ৩০৯ পর্যন্ত চলে গেছে। এই রুট গ্রামাঞ্চলের মধ্য দিয়ে যাবার সময়  লেনহার্টসভিলের ইন্টারস্টেট ৭৮(আই-৭৮)/ ইউ.এস. রুট ২২ (ইউ.এস. ২২), কেম্পটনের নিকট পিএ ৭৩৭ এবং লীনপোর্টের পিএ ৮৬৩ কে সংযুক্ত করে। লেনহার্টসভিলের উত্তরের বর্তমান পিএ ১৪৩ মূলত ১৯১১ সালে রুট ২৮৫ নামে পরিচিত ছিল। ১৯২৮ সালে পিএ ১৪৩ কে  লেনহার্টসভিলের পিএ ৪৩ থেকে নিউ ত্রিপোলির নিকটে পিএ ২৯ পর্যন্ত চলাচলের জন্য প্রস্তুত করা হয়। ১৯৪০ সালে পিএ ২৯ এর নব বিন্যাস ঘটিয়ে  পিএ ১৪৩ কে নিউ ত্রিপোলি থেকে পূর্বে সামান্য বর্ধিত করা হয়। ১৯৬৬ সালে এই রুটকে দক্ষিণে পিএ ৬৬২ পর্যন্ত বর্ধিত করা হয়।

