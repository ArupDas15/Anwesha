দাক্ষায়ণী (সংস্কৃত: दाक्षायणी) বা সতী (সংস্কৃত: सती) হিন্দুধর্মে বৈবাহিক সুখ ও দীর্ঘ দাম্পত্যজীবনের দেবী। হিন্দুনারীরা সাধারণত স্বামীর দীর্ঘায়ু কামনায় সতীর পূজা করে থাকেন। সতী দেবী আদ্যাশক্তি মহামায়া।  দক্ষ দেবী আদি পরাশক্তি জননী কে নিজের কন্যা রূপে প্রার্থনা করেন। দেবী সতী ছিলেন শিবের প্রথমা স্ত্রী। হিন্দু পুরাণ অনুসারে তিনি তপস্বীর জীবনযাত্রা থেকে শিবকে বের করে আনেন এবং গৃহী করেন। দক্ষযজ্ঞের সময় পিতা দক্ষ প্রজাপতি কর্তৃক স্বামীর ও নিজের অসম্মান সহ্য করতে না পেরে তিনি প্রাণত্যাগ করেন দেবী মহামায়া দক্ষ কে বলেছিলেন যদি তার গৃহে দেবীর অযত্ন হয় তবে দেবী তাকে ত্যাগ করবেন এবং তাই হয়। পরে হিমালয়ের গৃহে কন্যা পার্বতীর রূপে জন্ম নিয়ে পুনরায় শিবকে বিবাহ করেন । ললিতা সহস্রনাম স্তোত্রে পার্বতীর এক সহস্র নাম লিখিত।
সতীর আত্মত্যাগের অনুকরণে হিন্দুধর্মে সতীদাহ প্রথা প্রবর্তিত হয়েছিল। এই প্রথানুসারে স্বামীর মৃত্যুর পর হিন্দু বিধবারা স্বামীর চিতায় আরোহণ করে প্রাণ বিসর্জন দিতেন।

