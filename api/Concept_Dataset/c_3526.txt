জর্জ প্র্যাট শুল্টজ (জন্ম ১৩ ডিসেম্বর,১৯২০) একজন আমেরিকান অর্থনীতিবিদ,বিশিষ্ট রাজনীতিবিদ এবং ব্যবসায়ী। তিনি তিনজন ভিন্ন রিপাবলিকান প্রেসিডেন্টের অধীনে বিভিন্ন পদে চাকরি করেন। তিনি চারটি ভিন্ন মন্ত্রণালয়ে মন্ত্রী পদে দায়িত্ব  পালন করা দুইজন ব্যক্তির মধ্যে একজন। অপরজন হলেন ইলিয়ট রিচার্ডসন।
শুল্টজ  নিউ ইয়র্ক সিটিতে জন্মগ্রহণ করেন,  দ্বিতীয় বিশ্বযুদ্ধের সময় মার্কিন যুক্তরাষ্ট্র মেরিন কর্পস এ কাজ করেন। এর পূর্বে তিনি প্রিন্সটন বিশ্ববিদ্যালয় থেকে স্নাতক হন। যুদ্ধের পর, এমআইটি  থেকে শিল্প অর্থনীতিতে শুল্টজ পিএইচডি অর্জন করেন। তিনি ১৯৪৮ থেকে ১৯৫৭ সালে এমআইটিতে শিক্ষকতা করেন, ১৯৫৫ সালে অনুপস্থিতিজনিত ছুটি নিয়ে রাষ্ট্রপতি   আইজেনহাওয়ার প্রতিষ্ঠিত  অর্থনৈতিক পরামর্শদাতা কাউন্সিলে সদস্যপদ গ্রহণ করেন। শিকাগো গ্র্যাজুয়েট স্কুল অফ বিজনেস]] এর ডিন হিসাবে চাকরি করার পর তিনি রিচার্ড নিক্সন এর অধীনে শ্রমমন্ত্রীর দায়িত্ব পালন করেন । উক্ত পদে থাকাকালীন তিনি ঠিকাদারদের ফিলাডেলফিয়া পরিকল্পনা মানতে বাধ্য করেন,  যারা  ফেডারেল সরকার কর্তৃক আরোপিত  জাতিগত কোটার মাধ্যমে  কৃষ্ণাঙ্গ সদস্যদের নিয়োগ দিতে অস্বীকৃতি জানায় । ১৯৭০ সালে তিনি অফিস ও ব্যবস্থাপনা এবং বাজেট দপ্তরের প্রথম পরিচালক হন, এবং ১৯৭২ সালে মার্কিন অর্থ মন্ত্রণালয়ের কোষাধ্যক্ষ হিসাবে নিয়োগের আগ পর্যন্ত  তিনি সেই পদে চাকরি করেন। শুলজ্ নিক্সন শকের সমর্থক ছিলেন , যার উদ্দেশ্য ছিল স্বর্ণের মান অবলোপনের মাধ্যমে আমেরিকার বেহাল  অর্থনীতি পুনরুজ্জীবিত করা।   তিনি ব্র্যাটন উডস ব্যবস্থার সমাপ্তি সংঘটনে নেতৃত্ব দেন।