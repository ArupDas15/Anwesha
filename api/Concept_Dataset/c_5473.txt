উইলিয়াম ব্র্যাডলি "ব্র্যাড" পিট (ইংরেজি: William Bradley "Brad" Pitt) (জন্ম: ১৮ ডিসেম্বর, ১৯৬৩) একজন মার্কিন অভিনেতা ও চলচ্চিত্র প্রযোজক। তাকে পৃথিবীর অন্যতম আকর্ষণীয় একজন ব্যক্তি হিসেবে ধরা হয়, আর এর পেছনে গুরুত্বপূর্ণ অবদান রাখে তার পর্দার বাইরের জীবন সম্পর্কিত গণমাধ্যমের সংবাদগুলো। পিট দুইবার একাডেমি পুরস্কারের জন্য মনোনীত হয়েছেন, এবং চারবার গোল্ডেন গ্লোব পুরস্কারের জন্য মনোনীত হয়ে একবার তা জিতেছেন।