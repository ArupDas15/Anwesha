মডেল (ইংরেজি: Model) হচ্ছে মধ্যযুগীয় ফরাসী modèle থেকে আগত একটি শব্দ, যাকে ম্যানাকিন বা র‌্যাম্প মডেল-ও বলা হয়। মডেল হচ্ছে একজন ব্যক্তি যিনি কোনো ফ্যাশন, বস্ত্র, বা অন্য কোনো পণ্য বিজ্ঞাপন বা প্রচারের স্বার্থে প্রদর্শনের জন্য, বা শিল্পকলার একটি অংশ হিসেবে নিজের কাছে ধারণ করেন।
মডেলিং অভিনয়, নৃত্য, চিত্রকলার মতোই নৈপূণ্য দেখানোর একটি শিল্প, যদির এটির সীমা সুনির্দিষ্ট নয়। চলচ্চিত্র বা নাটকে উপস্থাপিত হওয়াটাকে সাধারণত মডেলিং হিসেবে ধরা হয় না, যেহেতু এই ভূমিকার একটি নির্দিস্ট নাম ও ক্ষেত্র বিদ্যমান। তাছাড়া মডেলরা সচারচর আলোকচিত্রে বিভিন্ন প্রকার আবেগ, আচরণের বহিঃপ্রকাশ ফুটিয়ে তোলে, এবং অনেক মডেল নিজেদেরকে অভিনয়শিল্পী হিসেবে পরিচয় দেন। অনুষ্ঠান বা শো-এর সময় সচারচর মডেলরা কোনোরকম কথাবার্তার মাধ্যমে নিজেদের আচরণ, আবেগ এগুলো প্রকাশ করেন না, যদি না বিশেষ কোনো আবেগ প্রদর্শনের ক্ষেত্রে তা অপরিহার্য হয়।
মডেল বিভিন্ন রকমের হতে পারে। যেমন: ফ্যাশন, ফিটনেস, বিকিনি, চিত্রকলা, এবং শারীরিক অংশ ভিত্তিক মডেল।
সকল মডেলকে সাধারণভাবে ‘সুন্দর’ হিসেবে মেনে নেওয়া যাবে না: চারিত্রিক মডেলরা সাধারণত মানুষ ও সেইসব মানুষের আচার-ব্যবহার, রুচি প্রভৃতি ফুটিয়ে তুলবেন এবং সেটা হবে গণমাধ্যমে ও বাণিজ্যিক প্রতিষ্ঠানের জন্য প্রচারণা করবার একটি প্রক্রিয়া।

