উইলিয়াম আলফ্রেড বিল ব্রাউন, ওএএম (ইংরেজি: Bill Brown; জন্ম: ৩১ জুলাই, ১৯১২ - মৃত্যু: ১৬ মার্চ, ২০০৮) কুইন্সল্যান্ডের টুওম্বা এলাকায় জন্মগ্রহণকারী অস্ট্রেলিয়ার বিখ্যাত আন্তর্জাতিক ক্রিকেট তারকা ছিলেন। ১৯৩৪ থেকে ১৯৪৮ সালের মধ্যে অস্ট্রেলিয়া ক্রিকেট দলের পক্ষে টেস্ট ক্রিকেটে অংশগ্রহণ করেছেন। এছাড়াও, একটি টেস্টে দলের অধিনায়ক ছিলেন।
দলে তিনি মূলতঃ ডানহাতি উদ্বোধনী ব্যাটসম্যানের দায়িত্ব পালন করেছেন। ঘরোয়া প্রথম-শ্রেণীর অস্ট্রেলীয় ক্রিকেটে নিউ সাউথ ওয়েলসের প্রতিনিধিত্ব করেছেন বিল ব্রাউন।


== খেলোয়াড়ী জীবন ==
নিউ সাউথ ওয়েলসে জন্মগ্রহণকারী ব্রাউনকে শুরুতেই কাজ ও ক্রিকেট জীবনে লড়াই করতে হয়েছে। ১৯৩২-৩৩ মৌসুমে প্রথম-শ্রেণীর ক্রিকেটে নিউ সাউথ ওয়েলসের পক্ষে অভিষেক ঘটে। এরপর ১৯৩৪ সালে ইংল্যান্ড সফরে অস্ট্রেলিয়া দলের টেস্ট সদস্য মনোনীত হন। এ সফর শেষে দলের দীর্ঘদিনের উদ্বোধনী জুটি বিল পন্সফোর্ড ও বিল উডফুল অবসর নেন। ফলে ব্রাউনকে নিজ রাজ্য দলের উদ্বোধনী ব্যাটসম্যান জ্যাক ফিঙ্গলটনের সাথে ব্যাটিং উদ্বোধনে নামতে হয়েছে। কিন্তু দূর্বল ক্রীড়াশৈলী প্রদর্শন করা স্বত্ত্বেও ১৯৩৮ সালে ইংল্যান্ড সফরের সদস্য হিসেবে ক্রিকেট অস্ট্রেলিয়া কর্তৃপক্ষ তাকে অন্তর্ভুক্ত করায় বিতর্কের মুখোমুখি হতে হয়েছে। কিন্তু ঐ সফরে তিনি ১,৮৫৪ রান তোলেন। তন্মধ্যে, দ্বিতীয় টেস্টে অপরাজিত ২০৬* করে অস্ট্রেলিয়াকে পরাজয় থেকে রক্ষা করেন।
১৯৩০-এর দশকে জ্যাক ফিঙ্গলটনের সাথে জুটি গড়ে অধিক সফলতা পেয়েছেন। এ জুটিকে অস্ট্রেলিয়ার টেস্ট ক্রিকেটের ইতিহাসে অন্যতম সফলতম জুটি হিসেবে চিহ্নিত করা হয়।নভেম্বর, ১৯৪৭ সালে প্রথমবারের মতো মানকাড়ীয় রান আউটের শিকার হন তিনি। এছাড়াও, ডন ব্র্যাডম্যানের 'অপরাজেয় দলের' সদস্য হন তিনি। এ দলটি ১৯৪৮ সালে ইংল্যান্ড সফরে কোন খেলায় পরাজিত হয়নি।


== অধিনায়কত্ব ==
দ্বিতীয় বিশ্বযুদ্ধের কারণে খেলা থেকে বিরত থাকার পর পুনরায় খেলতে নামেন। ১৯৪৬ সালে প্রথম ও একমাত্র কুইন্সল্যান্ডীয় হিসেবে অস্ট্রেলিয়া দলকে একটিমাত্র টেস্টে অধিনায়কত্ব করার সুযোগ পান। ২৯ মার্চ, ১৯৪৬ তারিখে ওয়েলিংটনে স্বাগতিক নিউজিল্যান্ডের বিপক্ষে অনুষ্ঠিত ঐ টেস্টে তার দল জয় পেয়েছিল।


== অবসর ==
খেলোয়াড়ী জীবন থেকে অবসর নেয়ার পর সংক্ষিপ্তকালের জন্য টেস্ট দল নির্বাচকের দায়িত্ব পালন করেন। এছাড়াও গাড়ি বিক্রয় ও পরবর্তীকালে ক্রীড়াসামগ্রী বিক্রয়কর্মের সাথে নিজেকে সংশ্লিষ্ট রাখেন। ২০০৯ সালে তার দেহাবসান ঘটে। এ সময়ে তিনি অস্ট্রেলিয়ার বয়োজ্যেষ্ঠ টেস্ট ক্রিকেটার ছিলেন।
১৯৩৮ সালে দূর্দান্ত ক্রীড়াশৈলী প্রদর্শন করায় উইজডেন কর্তৃপক্ষ তাকে বর্ষসেরা ক্রিকেটার ঘোষণা করে।


== তথ্যসূত্র ==


== আরও দেখুন ==
টম হোরান
ডোনাল্ড ব্র্যাডম্যান
উইজডেন বর্ষসেরা ক্রিকেটার
বর্ষীয়ান ক্রিকেটারদের তালিকা
১৯৪৮ অস্ট্রেলিয়া ক্রিকেট দলের ইংল্যান্ড সফর
অস্ট্রেলিয়া জাতীয় ক্রিকেট দলের অধিনায়কদের তালিকা


== গ্রন্থপঞ্জী ==
Cashman, Richard; Franks, Warwick; Maxwell, Jim; Sainsbury, Erica; Stoddart, Brian; Weaver, Amanda; Webster, Ray (১৯৯৭)। The A–Z of Australian cricketers। Melbourne, Victoria: Oxford University Press। আইএসবিএন 0-9756746-1-7। উদ্ধৃতি শৈলী রক্ষণাবেক্ষণ: একাধিক নাম: লেখকগণের তালিকা (link) 
Perry, Roland (২০০০)। Captain Australia: A history of the celebrated captains of Australian Test cricket। Milsons Point, New South Wales: Random House Australia। আইএসবিএন 1-74051-174-3। 
Perry, Roland (২০০২)। Bradman's best Ashes teams : Sir Donald Bradman's selection of the best ashes teams in cricket history। Milsons Point, New South Wales: Random House Australia। আইএসবিএন 1-74051-125-5। 
Perry, Roland (২০০৫)। Miller's Luck: the life and loves of Keith Miller, Australia's greatest all-rounder। Milsons Point, New South Wales: Random House। আইএসবিএন 978-1-74166-222-1। 
Piesse, Ken (২০০৩)। Cricket's Colosseum: 125 Years of Test Cricket at the MCG। South Yarra, Victoria: Hardie Grant Books। আইএসবিএন 1-74066-064-1। 
Robinson, Ray (১৯৭৫)। On top down under : Australia's cricket captains। Stanmore, New South Wales: Cassell Australia। আইএসবিএন 0-7269-7364-5। 


== বহিঃসংযোগ ==
ইএসপিএনক্রিকইনফোতে বিল ব্রাউন  (ইংরেজি)ক্রিকেটআর্কাইভে বিল ব্রাউন   (সদস্যতা প্রয়োজনীয়) (ইংরেজি)