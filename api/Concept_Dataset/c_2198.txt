পলল বা পলি হল প্রাকৃতিকভাবে সৃষ্ট উপাদান যা মৃত্তিকা আবহবিকার এবং ভূমিক্ষয় প্রক্রিয়ায় ভেঙ্গে বায়ু, জল, বা বরফ এর কারণে এবং কণার উপর ক্রিয়াশীল মহাকর্ষ বলের দ্বারা পরিবাহিত হয়। উদাহরণস্বরূপ, বালি এবং পলল নদীর পানির সাথে মিশে পরিবাহিত হতে পারে এবং  সমুদ্রে পৌছে থিতিয়ে জমা হয়ে সবশেষে বেলেপাথর বা পাললিক শিলা পরিনত হতে পারে।
পলল প্রায়শই জল (নদীজ পদ্ধতি), বাতাস (বায়ুপ্রবাহ দ্বারা চালিত পদ্ধতি) এবং হিমবাহ দ্বারা পরিবাহিত হয়। সৈকতের বালুকণা এবং নদীর চ্যানেলের তলানি নদীজ পরিবহন এবং জমাকরণ এর উদাহরণ। যদিও পলল প্রায়ই হ্রদ এবং মহাসাগরের মধ্যে ধীর গতির বা স্থায়ী জলেও জমে। মরুভূমির বালুচর এবং ধূসর-হরিদ্রাভ রঙের মিহি মাটির স্তর হল বায়ুপ্রবাহ দ্বারা চালিত পরিবহন এবং জমার উদাহরণ।হিমবাহে গ্রাবরেখায় অবক্ষেপ এবং হিমকর্দ বরফ পরিবাহিত পলল।

