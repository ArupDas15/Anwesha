আফ্রিদিরা (উর্দু:آفریدی‎) হলো বর্তমান পাকিস্তানের এক পাশতুন নৃগোষ্ঠী,যাদের কিছু অংশ আফগানিস্তানেও বসবাস করে। সরকার শাসিত নৃৃৃতাত্ত্বিক জনগোষ্ঠীর মধ্যে আফ্রিদিরাই সবচেয়ে প্রভাবশালী, যারা পেশাওয়ার এর পশ্চিমে স্পিন গড়ের পূর্বাঞ্চলে, খাইবার জেলা, পেশাওয়ার জেলা এবং কোহাট জেলার ১০০ বর্গ মাইল (৩০০০ বর্গ কিলোমিটার) এলাকাজুড়ে বাস করে। তাদের এলাকার অন্তর্ভুক্ত খাইবার গিরিপথ এবং তিরাহের মইদান। ভারতের উত্তরপ্রদেশ, বিহার ও জম্মু ও কাশ্মীরেও আফ্রিদি অধিবাসী দেখা যায়।আফ্রিদিরা ঐতিহাসিকভাবে পরিচিত বিদেশি যোদ্ধাদের হাত থেকে নিজেদের অবস্থান রক্ষা করার জন্য, বিশেষত মুঘল আমলে মুঘল সাম্রাজ্যের সৈন‍্য্যদের থেকে নিজেদের রক্ষা করার জন্য। তাদের পরবর্তী বর্বর যুুুুদ্ধ হয়েছিল ব্রিটিশ সাম্রাজ্যের বিরুদ্ধে ইঙ্গ-আফগান যুদ্ধে।পাকিস্তানের স্বাধীনতার পর, আফ্রিদি নৃগোষ্ঠীরা ভারত-পাকিস্তান যুদ্ধ ১৯৪৭-এর সময় জম্মু ও কাশ্মীরে আক্রমণ করতে সাহায্য করে। আজ, আফ্রিদিরা পরিবহনব্যবস্থা নিয়ন্ত্রণ, অস্ত্র ও যুদ্ধ উপকরণ ব‍্যবসার মাধ্যমে এফএটিএ-ও খাইবার পাখতুনখোয়া এলাকায় নিজেদের সামাজিক প্রভাবশালীতা ব‍্যবহার করে।
আফ্রিদিরা হলো পাশতুন,কার্লানী নৃতাত্ত্বিক জনগোষ্ঠীর অংশ,যারা ব্রিটিশদের বিরুদ্ধে আফগানিস্তানে ৩টি ইঙ্গ-আফগান যুদ্ধে অংশগ্রহণ করেছিল। তবে বিভিন্ন আফ্রিদি গোত্র একত্রিত হয়ে এবং কিছু গোত্র খাইবার রাইফেলের (ব্রিটিশ-ভারতের সৈন‍্যবাহিনী) অংশ হিসেবে ব্রিটিশদের পক্ষে গিয়েছিল।
আফ্রিদিরা আফ্রিদি পাশতু ভাষায় কথা বলে।