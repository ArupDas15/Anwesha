রানাঘাট জংশন রেলওয়ে স্টেশন শিয়ালদহ-রানাঘাট লাইন-এর একটি গুরুত্বপূর্ণ রেলওয়ে স্টেশন ও রেল প্রান্তিক। এটি শিয়ালদহ থেকে ৮০ কিলোমিটার দূরে অবস্থিত।এই স্টেশনটি রাণাঘাট শহরের একমাত্র রেলওয়ে স্টেশন। দেশবিভাগের পূর্বে এটি উত্তরবঙ্গ গামী রেলপথে অতি গুরুত্বপূর্ণ স্টেশন ছিল। এটি রানাঘাট শহর ও পার্শ্ববর্তী এলাকার রেল-পরিষেবা প্রদান করে। যাত্রী সংখ্যার দিক দিয়ে এটি নদীয়া জেলার মধ্যে অন্যতম  বড় ও পূর্ব রেল এর একটি ব্যস্ত, বৃহৎ রেল স্টেশন।