টঙ্গী বাংলাদেশের গাজীপুর জেলার একটি থানা। এবং এই থানাটি গাজীপুর সিটি কর্পোরেশন এ অবস্থিত,এটি ঢাকা শহরের উত্তর সীমান্তে অবস্থিত যা, ১৭৮৬ সালে গোড়াপত্তন হয়।   টঙ্গীর জনসংখ্যা প্রায় ৩৫০,০০০ এবং এখানে মুসলিম বিশ্ব এর দ্বিতীয় বৃহত্তম জমায়েত টঙ্গীর বিশ্ব ইজতেমা অনুষ্ঠিত হয়।  এখানে বিসিক শিল্পাঞ্চল আছে যা বছরে ১৫০০ কোটি টাকার পণ্য উৎপাদন করে। টঙ্গী শহিদ স্মৃতি স্কুল প্রাঙ্গনে মহান মুক্তিযুদ্ধকালে সংঘটিত গণহত্যার করব আছে। ২০১৩ সালের ৭ জানুয়ারি প্রশাসনিক পুনর্বিন্যাস সংক্রান্ত জাতীয় কমিটির (নিকার) সভায় টঙ্গী ও গাজীপুর পৌর এলাকা নিয়ে গাজীপুর সিটি কর্পোরেশন গঠনের সিদ্ধান্ত অনুমোদন হয় এবং ১৬ জানুয়ারি, ২০১৩ তারিখে গাজীপুর সিটি কর্পোরেশনের গেজেট প্রকাশিত হয়। 

