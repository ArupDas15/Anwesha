রাসায়নিক অস্ত্র নীরস্ত্রীকরণ সংস্থা বা ওপিসিডব্লিউ (ইংরেজি: Organisation for the Prohibition of Chemical Weapons) একটি আন্তঃসরকারী সংস্থা। এটির সদর দফতর নেদারল্যান্ডের হেগ শহরে অবস্থিত। সংস্থার প্রধান হিসেবে রয়েছেন একজন মহা-পরিচালক। স্প্যানিশ কূটনৈতিক ফার্নান্দো আরিয়াস বর্তমান মহা-পরিচালক হিসেবে রয়েছেন।
অস্ত্র ব্যবহারে নিয়ন্ত্রণ ও অস্ত্র নীরস্ত্রীকরণ করাই এ সংস্থার প্রধান কাজ। এছাড়াও সংস্থাটি রাসায়নিক অস্ত্র সংক্রান্ত সম্মেলনের আয়োজন করে। এটি রাসায়নিক অস্ত্র ব্যবহার নিষিদ্ধকরণ ও প্রয়োজনে অস্ত্রগুলো ধ্বংসের ব্যবস্থা করে থাকে। সদস্যভূক্ত রাষ্ট্রসমূহের অস্ত্র ব্যবহার না করার ঘোষণা ও পরিদর্শক দলের প্রতিবেদনের নিশ্চয়তা - উভয়ের মাঝে সমন্বয় সাধন করে।