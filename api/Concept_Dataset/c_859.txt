কাকোরি বিপ্লব বা কাকোরি ষড়যন্ত্র বা কাকোরি ট্রেন ডাকাতি (ইংরেজি: Kakori Revolution বা  Kakori Conspiracy বা Kakori train robbery বা Kakori Case), হচ্ছে একটি ট্রেন ডাকাতি যেটি লক্ষ্ণৌ-এর আলমনগর এবং কাকোরির মাঝে ১৯২৫ সালের ৯ আগস্ট সংঘটিত হয়েছিল। এই ঘটনাটি ভারতীয় স্বাধীনতা আন্দোলনের সময় ব্রিটিশ রাজের বিরুদ্ধে অনুশীলন সমিতির বিপ্লবীরা হিন্দুস্তান রিপাবলিকান আর্মির সহায়তায় ঘটিয়েছিলেন।