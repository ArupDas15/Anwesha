ঊর্মিলা হিন্দু মহাকাব্য রামায়ণের একটি চরিত্র। ঊর্মিলা ছিলো মিথিলার জনকপুরের রাজা জনক ও এবং তার স্ত্রী সুনয়নার একমাত্র কন্যা, এবং সীতার কনিষ্ঠ বোন। তিনি রামের কনিষ্ঠ ভাই লক্ষ্মণের স্ত্রী ছিলেন। তাদের দুই পুত্র ছিল- অঙ্গদ ও ধর্মকেতু। লক্ষ্মণ যখন রাম ও সীতার সঙ্গে নির্বাসনে যায়, ঊর্মিলা লক্ষ্মণের সঙ্গে যেতে প্রস্তুত ছিল, কিন্তু লক্ষ্মণ দ্বিধান্বিত মনে তাকে তার পিতা-মাতার যত্ন নেওয়ার জন্য অযোধ্যায় ফিরে যেতে বলে। ঊর্মিলা তার উর্মিলা নিদ্রা নামে অনন্য ত্যাগের জন্য উল্লেখযোগ্য।রাজস্থানের ভরতপুর জেলায় লক্ষ্মণ ও উর্মিলাকে নিবেদিত একটি মন্দির রয়েছে। ১৮৭০ খ্রিস্টাব্দে ভরতপুরের তৎকালীন শাসক বলবন্ত সিংহ কর্তৃক মন্দিরটি নির্মিত হয়েছিল এবং ভরতপুর রাজ্যের রাজকীয় পরিবার কর্তৃক রাজপ্রাসাদ হিসেবে গণ্য করা হয়।

