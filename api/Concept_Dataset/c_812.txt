টমাস জেফ্রি "টম" হ্যাঙ্কস (ইংরেজি: Thomas Jeffrey "Tom" Hanks) (জন্ম জুলাই ৯, ১৯৫৬) হলেন মার্কিন অভিনেতা এবং চলচ্চিত্র নির্মাতা। তিনি বিগ (১৯৮৮), ফিলাডেলফিয়া (১৯৯৩), ফরেস্ট গাম্প (১৯৯৪), অ্যাপোলো ১৩ (১৯৯৫), সেভিং প্রাইভেট রায়ান, ইউ হ্যাভ গট মেইল (উভয়ই ১৯৯৮), ক্যাস্ট অ্যাওয়ে (২০০০), দ্য দা ভিঞ্চি কোড (২০০৬), ক্যাপ্টেন ফিলিপস, এবং সেভিং মি. ব্যাঙ্কস (উভয়ই ২০১৩) চলচ্চিত্রে তার চরিত্রের জন্য, এবং পাশাপাশি অ্যানিমেশন চলচ্চিত্র দ্য পোলার এক্সপ্রেস (২০০৪) এবং টয় স্টোরি ধারাবাহিকে তার কন্ঠ প্রদানের জন্য পরিচিত।
হ্যাঙ্কস তার কর্মজীবনের বিভিন্ন পুরষ্কারের জন্য মনোনীত হয়েছেন। তিনি শ্রেষ্ঠ অভিনেতা হিসেবে ফিলাডেলফিয়া চলচ্চিত্রের জন্য গোল্ডেন গ্লোব পুরস্কার এবং একাডেমি পুরস্কার অর্জন করে, সেইসাথে ফরেস্ট গাম্প চলচ্চিত্রের জন্য একটি গোল্ডেন গ্লোব, একটি একাডেমি পুরস্কার একটি স্ক্রিন অ্যাক্টরস গিল্ড পুরস্কার, এবং একটি পিপল’স চয়েজ পুরস্কার অর্জন করেন। ২০০৪ সালে, তিনি ব্রিটিশ একাডেমি অফ ফিল্ম অ্যান্ড টেলিভিশন আর্টস (বিএএফটিও) থেকে চলচ্চিত্র শ্রেষ্ঠত্বের জন্য স্ট্যানলি কুব্রিক ব্রিটানিয়া পুরস্কার গ্রহণ করেন।হ্যাঙ্কস এছাড়াও সেভিং প্রাইভেট রায়ান, ক্যাচ মিই ইফ ইউ ক্যান (২০০২), এবং দ্য টার্মিনাল (২০০৪), চলচ্চিত্রের পরিচালক স্টিভেন স্পিলবার্গের সাথে তার সম্পৃক্ততা জন্য পরিচিত, পাশাপাশি ২০০১ সালের ব্যান্ড অব ব্রাদার্স মিনি সিরিজে হ্যাঙ্কস একজন সফল পরিচালক, প্রযোজক, এবং লেখক হিসাবেও পরিচিতি লাভ করে। ২০১০ সালে, দ্য প্যাসিফিক (a সহচর অংশ  ব্যান্ড অব ব্রাদার্স) এইচবিও মিনিসিরিজে স্পিলবার্গ এবং হ্যাঙ্কস নির্বাহী প্রযোজক হিসেবে একসাথে কাজ করে।
২০১৪ এর হিসাবে, হ্যাঙ্কসের চলচ্চিত্র ইউ.এস ও কানাডা বক্স অফিসে $৪.২ বিলিয়নের বেশি এবং বিশ্বব্যাপী $৮.৪ বিলিয়নের বেশি আয়ের মধ্য দিয়ে, তাকে চলচ্চিত্র ইতিহাসে সর্বোচ্চ-ব্যবসাসফল অভিনেতা হিসেবে প্রতিষ্ঠিত করে।

