আমরা একটা সিনেমা বানাবো আশরাফ শিশির রচিত ও পরিচালিত মুক্ত দৈর্ঘ্যের আসন্ন বাংলাদেশী সাদা-কালো নাট্য চলচ্চিত্র। ছবিটি প্রযোজনা করেছে ইমপ্রেস টেলিফিল্ম। এতে অভিনয় করেন রাইসুল ইসলাম আসাদ, সুমনা সোমা, স্বাধীন খসরু, মাসুম আজিজ, প্রাণ রায়।এটি নির্মাণ করতে ৯ বছর ধরে ১৭৬ দিন চিত্রগ্রহণ করা হয়। ২১ ঘণ্টা দৈর্ঘ্যের আমরা একটা সিনেমা বানাবো চলচ্চিত্র ইতিহাসের দীর্ঘতম চলচ্চিত্র। ছবিটি ১৬ই মে ২০১৯ সালে সেন্সর বোর্ডের সামনে প্রদর্শিত হয় এবং ১৯ মে বাংলাদেশ চলচ্চিত্র সেন্সর বোর্ডের সেন্সর শংসাপত্র পায়। এছাড়া এটি বাংলাদেশ ফিল্ম আর্কাইভে সংরক্ষণাগারভুক্ত করা হয়।