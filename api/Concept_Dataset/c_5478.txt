পিটের বোডায়ের্ট (১৭৩০ অথবা ১৭৩৩, মিডেলবার্গ – ৬ মে, ১৭৯৫, ইউট্রেশট) ছিলেন একজন ডাচ চিকিৎসক এবং প্রকৃতিবিদ।
তার পিতা পিটের বোডায়ের্ট (১৬৯৪–১৭৬০) ছিলেন মিডেলবার্গ শহরের একজন বিচারক ও কবি। বোডায়ের্ট জুনিয়র ১৭৬৪ সালে ইউট্রেশট বিশ্ববিদ্যালয় থেকে পাশ করেন এবং একই বিশ্ববিদ্যালয়ে প্রাকৃতিক ইতিহাসের প্রভাষক হিসেবে যোগদান করেন। ক্যারলাস লিনিয়াসের সাথে তার যোগাযোগ ছিল। ১৭৬৮ থেকে ১৭৬৫ সালের মধ্যে লেখা তাদের মোট ১৪টি চিঠির সন্ধান পাওয়া গেছে। ১৭৮৩ সালে তিনি Planches enluminees গ্রন্থের পঞ্চাশ কপি প্রকাশ করেন। বহু নতুন নতুন প্রজাতির নাম সে গ্রন্থে উল্লেখ করা হয়। এসব নাম এখনও প্রচলিত রয়েছে।
১৭৮৫ সালে তিনি Elenchus Animalium নাম একটি গ্রন্থ প্রকাশ করেন যেটি কয়েকটি স্তন্যপায়ী প্রাণীদের দ্বিপদ নাম প্রথম প্রকাশ করে। এসব প্রাণীর মধ্যে কোয়াগা ও তারপান প্রধান।

