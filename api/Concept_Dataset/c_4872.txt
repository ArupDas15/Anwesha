ক্রিস্টোফার জনসন ম্যাক্‌ক্যান্ড্‌লেস (ইংরেজি: Christopher Johnson McCandless ক্রিস্টফার্‌ জন্‌সন্‌ মেক্যান্ড্‌লেস্‌) (১২ই ফেব্রুয়ারি, ১৯৬৮ - ১৮ই আগস্ট, ১৯৯২) মাত্র ২৪ বছর বয়সে আলাস্কার বনাঞ্চলে মৃত্যুবরণ করেন। তিনি যৎসামান্য খাবার ও উপকরণ নিয়ে আলাস্কাসহ মার্কিন যুক্তরাষ্ট্রের বিভিন্ন স্থানে ঘুরে বেরিয়েছিলেন। পরিবার থেকে বিচ্ছিন্ন হয়ে কিছুদিন একাকী সুখের সন্ধানে ঘুরে বেড়ানোই ছিল তার উদ্দেশ্য। খাদ্যের অভাবে ডেনালি রাষ্ট্রীয় উদ্যানে তার মৃত্যু হয়। তার জীবনকাহিনী নিয়ে জন ক্র্যাকাওয়ার ১৯৯৬ সালে ইনটু দ্য ওয়াইল্ড নামে একটি নন-ফিকশন বই লিখেছেন। এই বইয়ের উপর ভিত্তি করে ২০০৭ সালে একটি চলচ্চিত্র মুক্তি পায়। শন পেন পরিচালিত এই ছবির নামও রাখা হয় ইনটু দ্য ওয়াইল্ড।

