গ্রীনল্যান্ড অবস্থিত সুমেরু মহাসাগর ও উত্তর আতলান্ত মহাসাগর মাঝখানে, কানাডার উত্তর-পূর্বদিকে এবং আইসল্যান্ডএর উত্তর-পশ্চিমদিকে। গ্রীনল্যান্ডএর রাজত্ব গ্রীনল্যান্ড দ্বীপ (প্রৃথিবীর বৃহত্তম দ্বীপ) ও এক'শ এরও বেশি ছোটো ছোটো দ্বীপ নিয়ে। একটি দ্বীপ হওয়ার দরুন, গ্রীনল্যান্ডের কোনো স্থলসীমানা নেই এবং ৪৪০৮৭ কিমি লম্বা তটরেখা আছে। কিছু অল্প জনসংখ্যা উপকূলের বিভিন্ন অংশে ছোটো ছোটো জনবসতি বানিয়ে থাকে। গ্রীনল্যান্ডে পৃথিবীর দ্বিতীয় সর্ববৃহৎ বরফের মোড়ক আছে।
গ্রীনল্যান্ড অবস্থিত উত্তর আমেরিকান প্লেটের একটা অংশ গ্রীনল্যান্ড প্লেটের উপরে। গ্রীনল্যান্ডের ক্রেটন তৈরী হয়েছে পৃথিবীর উপরের স্তরের কিছু অত্যন্ত প্রাচীন শিলা থেকে। দক্ষিণ-পশ্চিম গ্রীনল্যান্ডের ইসুয়া গ্রীন্স্টোন বেল্টে পৃথিবীর কিছু সবচেয়ে প্রাচীন পাথর পাওয়া যায়, যার বয়েস প্রায় ৩৭০ থেকে ৩৮০ কোটি বছর।এখানকার উদ্ভিদসমূহ সাধারনতঃ অল্প পরিমাণে বিক্ষিপ্ত ভাবে ছড়িয়ে রয়েছে। শুধুমাত্র গ্রিনল্যান্ডের একদম দক্ষিণে কেপ ফেয়ারওয়েল এর কাছে নানোরতালিক পৌরসভার অঞ্চলে কিছুটা অরণ্যভূমি পাওয়া যায়।
এখানকার জলবায়ু কোথাও সুমেরুর জলবায়ুর মতো তো আবার কোথাও সাব-আর্কটিক জলবায়ু, যার বৈশিষ্ট হল শীতল গ্রীষ্মকাল ও প্রচন্ড ঠান্ডা শীতকাল। এখানের ভূখণ্ড বেশীরভাগটাই সমতল কিন্তু একটু ঢালু বরফের স্তর দিয়ে ঢাকা, শুধু একটুখানি সরু অনুর্বর, পার্বত্য, পাথুরে উপকূলবর্তী অঞ্চল ছাড়া। এখানের সর্বনিম্ন উচ্চস্থান হচ্ছে সমুদ্রপৃষ্ঠএ এবং সর্বোচ্চ উচ্চস্থান হল গুনজিয়ঁঁতের চূড়ো, যেটা আবার সুমেরুর সর্বোচ্চ বিন্দু যার উচ্চতা ৩,৬৯৪ মিটার (১২,১১৯ ফু)। কেপ মরিস জেসাপ হচ্ছে গ্রীনল্যান্ডের উত্তরতম বিন্দু, যেটার আবিস্কারের কৃতিত্ব দেওয়া হয় ১৯০০ সালে আ্য়ডমিরাল রবার্ট পিয়ারীকে। দস্তা, সীসা, লৌহ আকরিক, কয়লা, মলিবডেনাম, সোনা, প্ল্যাটিনাম, ইউরেনিয়াম, জলবিদ্যুৎ এবং মাছ হচ্ছে এখানকার প্রাকৃতিক সম্পদ।

