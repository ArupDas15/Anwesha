বিশিষ্ট সেবা পদক (ভিএসএম) হল শান্তিকালীন সময়ে ভারতীয় সশস্ত্র বাহিনীর তৃৃতীয় সর্বোচ্চ পুরস্কার। এটি শান্তিকালীন সময়ে পরিষেবার জন্য দেয়া হয়। "নির্দিষ্ট আদেশে অসামান্য পরিষেবা সম্পাদনের জন্য" এটি ভারতীয় সশস্ত্র বাহিনীর সমস্ত স্তরের সদস্যদের ভূষিত করা হয়।
পুরষ্কারটি মরণোত্তর ভাবেও দেওয়া যেতে পারে এবং যদি পদকপ্রাপ্ত কোনও ব্যক্তিকে পরবর্তীকালে আবার পদক প্রদান করা হয়, তবে পরবর্তী পুরষ্কারে একটি দণ্ড রিবনের সাথে সংযুক্ত করা হয়। পুরষ্কারটির প্রাপক নামের শেষে "ভিএসএম" ব্যবহার করতে পারেন। পদকটি প্রথমে "বিশিষ্ট সেবা পদক, তৃতীয় শ্রেণি" হিসাবে প্রতিষ্ঠিত হয়েছিল। ১৯৬৭ সালের ২৭ জানুয়ারীতে এটির বর্তমান নামকরণ করা হয়। পদকটির নকশা অপরিবর্তিত থাকে এবং পরিবর্তনটি কেবল রেকর্ডে প্রতিবিম্বিত করা হয়। 
১৯৮০ সাল থেকে, যুদ্ধ সেবা পদকটি অপারেশনাল পরিবেশে বিশিষ্ট পরিষেবাকে স্বীকৃতি দেওয়ার জন্য চালু হয়। সেই থেকে ভিএসএম কেবল কেবল অ-অপারেশনাল পরিসেবার জন্য দেয়া হচ্ছে। যুদ্ধকালীন যুদ্ধ সেবা পদক শান্তিকালীন এই বিশিষ্ট সেবা পদকের সমতুল্য।