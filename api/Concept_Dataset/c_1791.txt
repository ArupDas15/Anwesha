২০১৫ বাংলাদেশের ছাত্র বিক্ষোভ বাংলাদেশের বেসরকারি বিশ্ববিদ্যালয়ে উচ্চশিক্ষার উপর আরোপিত মূসক (বা ভ্যাট) প্রত্যাহারের দাবীতে বেসরকারি বিশ্ববিদ্যালয়ের ছাত্রদের কর্তৃক বিক্ষোভ।বাংলাদেশ সরকারের বর্তমান অর্থমন্ত্রী ২০১৫-১৬ অর্থ বছরের খসড়া বাজেটে বেসরকারি বিশ্ববিদ্যালয়গুলোতে উচ্চশিক্ষার উপর ১০ শতাংশ মূসক চালু করার প্রস্তাব করে। পরবর্তীতে, প্রচুর সমালোচনার পর তা কমিয়ে ৭.৫% করা হয় ও ১ জুলাই ২০১৫-১৬ অর্থবছর থেকে কার্যকর করা হয়।