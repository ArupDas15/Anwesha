ক্রোয়েশিয়া ( (শুনুন), ক্রোয়েশীয় ভাষায় Hrvatska হ্র্‌ভ়াৎস্কা) ইউরোপ মহাদেশের একটি রাষ্ট্র। এর সরকারি নাম প্রজাতন্ত্রী ক্রোয়েশিয়া (Republika Hrvatska রেপুব্লিকা হ্র্‌ভ়াৎস্কা)। এটির রাজধানী জাগ্রেব। দেশটির আয়তন ৫৬,৫৯৪ বর্গ কি.মি. (২১,৮৫১ বর্গ মাইল) এবং জনসংখ্যা ৪.২৮ মিলিয়ন, যাদের অধিকাংশই রোমান ক্যাথলিক।
ক্রোটরা ৬ষ্ঠ শতকে এখানে আসে এবং নবম শতাব্দির মধ্যেই তারা অঞ্চলটিকে দুইটি জমিদারিত্বের মাধ্যমে সুসংগঠিত করে তোলে। ৯২৫ খ্রিষ্টাব্দে তোমিসলাভ প্রথম রাজা হিসেবে আভির্ভূত হন এবং তিনি ক্রোশিয়াকে রাজ্যে উন্নীত করেন, যেটি প্রায় দুই শতকেরও বেশি সময় ধরে তার সার্বভৌমত্ব ধরে রেখেছিল। রাজা চতুর্থ পিটার ক্রেসিমির এবং দিমিতার জভনমিরির আমলে দেশটি তার উন্নতির চরম শিখরে পৌঁছায়।

