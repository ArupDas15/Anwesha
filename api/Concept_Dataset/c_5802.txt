বিভিন্ন দূর্যোগের সময় দূর্যোগকবলিত  মানুষের জান-মালকে নিরাপদ স্থানে স্থানন্তর ও তাদের প্রয়োজনীয় রসদ সরবরাহকে মানবহিতৈষী সাহায্য বালে। এটি একধরনের অস্থায়ী সাহায্য ততক্ষণ পর্যন্ত, যতক্ষণ না সরকার বা অন্য কোন প্রতিষ্ঠান সাহায্যের জন্য এগিয়ে আসে। দূর্যোগকবলিত  এ সকল মানুষের মধ্যে আছে  গৃহহীন, শরণার্থী, যুদ্ধ, দুর্ভিক্ষ ও দুর্যোগ কবলিত। ইউরোপীয় বিশ্ববিদ্যালয়গুলোর নেটয়ার্ক মানবহিতৈষী কার্যাবলিতে পেশাদারিত্বের উপস্থিতির উপর এক প্রতিবেদন প্রকাশ করে, তাতে বলা হয় " মানুষ ও নৈতিকতার মধ্যে মূল্যবোধের মেলবন্ধনের প্রকাশই মানবহিতৈষী সাহায্য"  মানবহিতৈষী সাহায্যের  প্রথম উদ্দেশ্য মানুষের জীবন বাঁচানো, ক্ষতির পরিমাণ কমিয়ে আনা ও মানবিক মর্যাদার রক্ষা। প্রাকৃতিক ও মানব সৃষ্ট বিভিন্ন দুর্যোগে ও মানবিক সংকটে মানুষকে প্রয়োজনীয় দ্রবাদি প্রদান ও তাদের জান-মালকে নিরাপদ স্থানে স্থানন্তর করাই মানবহিতৈষী সাহায্য। যা মানবহিতৈষী উদ্দেশ্যেই করা হয়। অন্যদিকে উন্নয়ন সহযোগিতা বলতে বুঝায় বিভিন্ন আর্থসামাজিক নিয়ামকের অনুসন্ধান যেগুলো ঐ সংকট বা জরুরি অবস্থার সৃষ্টি করেছে। তাই বলা যায় মানবহিতৈষী সাহায্য ও উন্নয়ন সহযোগিতা দুটি আলাদা জিনিস।

দুর্যোগ কবলিতদের স্বল্প সময়ের জন্য সাহায্য করাই মানবহিতৈষী সহায়তার মূল লক্ষ। এটি চলতে থাকে যতক্ষন না দীর্ঘমেয়াদী সাহায্য সরকার বা অন্য কোন প্রতিষ্ঠান থেকে না আসে। মানবহিতৈষী সাহায্য মানুষ ও নৈতিকতার মধ্যে মূল্যবোধের মেল্বন্ধন করে। মানবহিতৈষী সাহায্য স্থানীয় ও আন্তর্জাতিক উভয় দিক থেকেই আসতে পারে।  যেমন ফিলিপাইনে বিভিন্ন ধরনের অঙ্গসংগঠন ত্রান কার্য পরিচালনা করেছিল কিন্তু প্রথম সহায়তা করেছিল বিভিন্ন এনজিও ও তারপর সরকার। বিভিন্ন জরুরি অবস্থায় আন্তর্জাতিক সেবা পেতে জাতিসংঘের অফিস ফর দ্যা কোওর্ডিনেশন অব হিউমানিটারিয়ান অ্যাফের্স  (Office for the Coordination of Humanitarian Affairs - OCHA ) সহায়তা করে। কোন দুর্যোগের সংবাদে OCHA জাতিসংঘের ফোরাম ইন্টার এজেন্সি স্টান্ডিং কমিটি  (Inter-Agency Standing Committee) তে জানায়, যার সদস্যগণ জরুরি সেবা দানে তৎপর। জাতিসংঘের চারটি অঙ্গসংস্থান প্রাথমিকভাবে মানবহিতৈষী সাহায্য সহযোগিতা করে থাকে, জাতিসংঘ উন্নয়ন কর্মসূচি, জাতিসংঘ শরণার্থী বিষয়ক হাইকমিশনার, ইউনিসেফ ও বিশ্ব খাদ্য কর্মসূচি।

'বৈদেশিক উন্নয়ন প্রতিষ্ঠান' (The Overseas Development Institute)- লন্ডন ভিত্তিক একটি গবেষণা প্রতিষ্ঠান ২০০৯ সালের এপ্রিল মাসে তাদের প্রতিবেদন প্রোভাইডিং এইড ইন ইনসেকিউর এনভাইরোন্মেন্টসঃ ২০০৯ আপডেট ( 'Providing aid in insecure environments:2009 Update ) নামে প্রকাশ করে। যেখানে বলা হয় যে মানবহিতৈষণার ইতিহাসে সবথেকে মরণঘাতি বছর ছিল ২০০৮, ঐ বছরে ১২২ জন মানবহিতৈষী কর্মী নিহত হন, ২৬০ জন আক্রমণের শিকার হন। অনিরাপদ দেশগুলোর মধ্যে  সোমালিয়া ও আফগানিস্তান সব থেকে কম নিরাপদ দেশ।  ২০১২ সালের প্রতিবেদনে-- দেখা যায় এ ধরনের ঘটনা বেশি ঘটে আফগানিস্তান, দক্ষিণ সুদান, সিরিয়া, পাকিস্তান ও সোমালিয়ায়।