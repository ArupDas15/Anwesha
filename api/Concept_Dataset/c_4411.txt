রবিবার (আ-ধ্ব-ব: [rabibāra]) সপ্তাহের একটি দিন, শনিবারকে প্রথম দিন ধরে হিসাব করলে এটি দ্বিতীয় দিন হিসেবে গণ্য হয়। এটি শনিবার ও সোমবারের মধ্যবর্তী দিবস। ইহুদিদের ধর্মীয় বর্ষপঞ্জিকা অনুসারে এবং কিছু খ্রিস্টান সম্প্রদায়ের কাছে এটা সপ্তাহের প্রথম দিন। কারণ তাঁদের কাছে শনিবার হলো সপ্তাহের শেষ দিন এবং প্রার্থনা দিবস। পাশ্চাত্যের বিভিন্ন দেশে রবিবারকে সপ্তাহের শেষ দিন গণ্য করা হয়। এদিন খ্রিস্টানদের ক্যাথলিক গির্জায় সাপ্তাহিক ধর্মীয় উপাসনা অনুষ্ঠান হয়। কারণ বাইবেলের বর্ণনানুযায়ী রবিবার হলো মৃত্যুর পর যিশুর প্রত্যাবর্তনের দিবস।
বিশ্বের বেশিরভাগ দেশেই রবিবার হলো ছুটির দিন। তবে বেশিরভাগ মুসলিম রাষ্ট্রসমূহে রবিবার কর্মদিবসের অন্তর্ভুক্ত।