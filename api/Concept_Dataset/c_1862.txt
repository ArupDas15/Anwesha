ডিপিআই (DPI) হল ডট পার ইঞ্চ (Dot per inch) এর সংক্ষিপ্ত রূপ। এক বর্গ ইঞ্চি স্থানে কতগুলো ডট বা বিন্দু আছে তার হিসাবের জন্য ব্যবহার করা হয় এই মান। এটি সাধারণত প্রিন্টিং এর কাজে বেশি ব্যবহার হয়। প্রিন্টারের মান বোঝাতেও এই শব্দটি ব্যবহার হয়। যেমন: ৩২০x৬৪০ ডিপিআইতে প্রিন্ট হবে, মানে ঔ প্রিন্টারটি প্রতি ইঞ্চি স্থানে ৩২০x৬৪০ =২০৪৮০০ টি ডট বা কালির ফোটা ফেলতে পারে । এ মান যত বেশি হবে প্রিন্টারের মান ও দাম তত বেশি হবে।
কাগজ ভেদে ডিপিআই এর কম বেশি ব্যবহার হয়। ছাপার ক্ষেত্রে ডি পি আই এর হিসাব নিম্নরুপ

নিউজপ্রিন্ট ৬০-৭২ ডি পি আই
সাদা কাগজ (৭০ গ্রাম পর্যন্ত ) ৭২-১২০ ডি পি আই
সাদা কাগজ (৭০ + গ্রাম ) ১৪০-১৭০ ডি পি আই
মোটা আর্ট পেপার, আর্টকার্ড ইত্যাদি ১৭০ ডি পি আইযারা গ্রাফিক্সে কাজ করেন এবং প্রিন্টিং এ জড়িত তাদের জন্য ডি পি আই এর উপরের হিসাবটি জানা আবশ্যক। নিউজপ্রিন্ট এ যদি এর চেয়ে বেশি ডি পি আই দিয়ে ছবি বা লেখা প্রিন্ট করতে দেন তবে তা বেশি কালির জন্য জড়িয়ে যাবে। আবার আর্ট কার্ডে ১৭০ এর কম ডি পি আই হলে ছাপার বিন্দু গুলি আলাদা করে দেখা যাবে।