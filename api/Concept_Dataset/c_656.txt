মারগারেট বেল (ওকলি) ডেহফ (১১ই মার্চ, ১৯২৫- ৫ ফেব্রুয়ারি,১৯৮৩) একজন ভৌত রসায়নবিদ এবং জৈব তথ্যবিজ্ঞানের অন্যতম পথপ্রদর্শক। ডেহফ জর্জটাউন বিশ্ববিদ্যালয় মেডিকাল সেন্টারের অধ্যক্ষ এবং ন্যাশনাল বায়োমেডিকাল রিসার্চ ফাউন্ডেশন (এনবিআরএফ)এর গবেষক বায়োকেমিস্ট। এখানেই তিনি জৈবরসায়ন ক্ষেত্রে গাণিতিক ও কম্পিউট্যাশনাল নিয়মের ব্যবহারের সূচনা করেন। তার কর্মজীবন উৎসর্গ করেন জীববিজ্ঞান এবং চিকিৎসায় কম্পিউট্যাশনাল প্রযুক্তির উন্নয়নে। বিশেষ করে, প্রোটিনের উৎপত্তি এবং নিউক্লিক এসিডের ডাটাবেস এবং এর তথ্যের ব্যাপারে প্রশ্ন উত্থাপনে। তিনি প্রথম সাবস্টিটউশন ম্যাট্রিকস এবং পয়েন্ট এক্সেপ্টেড মিউটেশন, এমিনো এসিডের জন্য এক- বর্ণী কোড নকশা করেন। এতে এমিনো এসিড সিকুয়েন্সে তথ্যের আকার কমে আসে এবং পাঞ্চ-কার্ড কম্পিট্যাশন সময়ে তা অত্যন্ত কার্যকরী হয়েছিল।