বাংলাদেশ: রক্তের ঋণ (ইংরেজি: Bangladesh: A Legacy of Blood, প্রতিবর্ণী. বাংলাদেশ: এ লিগ্যাসি অব ব্লাড; বাংলাদেশ: একটি রক্তাক্ত দলিল নামেও পরিচিত) হল একটি বাস্তবধর্মী বই যাতে সাংবাদিক অ্যান্থনি মাসকারেনহাস ১৯৭১ সাল থেকে ১৯৮৬ সাল পর্যন্ত বাংলাদেশের ইতিহাস লিপিবদ্ধ করেছেন। বইটিতে স্বাধীনতা-উত্তর বাংলাদেশে অভ্যুত্থান ও ৭১ এর রক্তাক্ত অভ্যুত্থানের ইতিহাস রয়েছে। বইটি মূলত বাংলাদেশের রাজনীতির দুই প্রধান ব্যক্তিত্ব শেখ মুজিবুর রহমান এবং জিয়াউর রহমানকে কেন্দ্র করে লেখা হয়েছে। দুজনেরই শাসন শেষ হয়েছিল তাদের গুপ্তহত্যার মাধ্যমে। বইটি বাংলায় বাংলাদেশ: একটি রক্তাক্ত দলিল ও বাংলাদেশ: রক্তের ঋণ নামে অনুবাদ করা হয়।