কিনে কবরস্থান, গ্লাসগো কবরস্থান এবং পুরনো কিনে সমাধিক্ষেত্র নামেও পরিচিত যা কানেটকাট রাজ্যের গ্রিসওয়ার্ল্ডে অবস্থিত একটি ঐতিহাসিক কবরস্থান।  ১৭১৩ খ্রিস্টাব্দে  সমাধিস্থ হওয়া ড্যানিয়েল কিনের কবরটি এখানের সবচেয়ে পুরনো চিহ্নিত সমাধি। ১৯৩০ সালে এই কবরস্থানের ৭৯ টি প্রস্তখণ্ডের লিপির পাঠ সংগ্রহ করা হয়। এতে প্রায় ৮০টি নামপরিচয়হীন প্রস্তরফলক তথা সমাধি রয়েছে যেগুলোর নাম পাথরে ক্ষয়ে গেছে অথবা নাম লেখার মত কোন খোদাইকারী ছিল না কি না, তা জানা যায় না। যারা পাথরে নাম খোদাই করেছেন তাদের মধ্যে লেবেউস কিম্বল, জোথাম ওয়ারেন, জোসিয়াহ ম্যানিং, পিটার বার্কার, মি. হান্টিংটন(লেবানন), ই. মার্সটোন(মিস্টিক ব্রিজ) এবং ও. ডটি (স্টনিংটন) এই সাতজনের নাম জানা যায়। ন্যাশনাল হিস্টোরিক রেজিস্টার অফ প্লেসেস নমিনেশন এই কবরস্থান সম্পর্কে লিখেছে “এই সমাধিক্ষেত্রটি শিল্পগতভাবে গুরুত্বপূর্ণ কারণ এর পাথরের খোদাইগুলো ইংল্যান্ড এর সমাধিক্ষেত্র বিষয়ক শিল্পের পরিচয় বহন করে।” উল্লেখ্য যে, গ্লাসগো গ্রামের নামাধিকারী ব্যক্তি আইজ্যাক মি. গ্লাসগো এবং ওই এলাকার জাহাজশিল্পে গুরুত্বপূর্ণ অবদান রাখা কামারশিল্পের পরিচালকের সমাধি এই কবরস্থানে রয়েছে। ১৯৯৫ সালে এটি কানেটকাট ফ্রিডম ট্রেইল হতে দূরে তৈরি করা হয় এবং ২০০১ সালের ১২ এপ্রিল ন্যাশনাল রেজিস্টার অফ হিস্টোরিক প্লেসেস এ এর নাম অন্তর্ভুক্ত হয়।