বরিশাল বুলস হল একটি ফ্রাঞ্চাইজ ক্রিকেট দল যা টুয়েন্টি২০ ক্রিকেট টুর্নামেন্ট বাংলাদেশ প্রিমিয়ার লীগ-এ বাংলাদেশের বরিশালকে উপস্থাপন করে। দলটি পূর্বের দল বরিশাল বার্নার্সের পরিবর্তে বিপিএলে আসে। দলটির স্বত্বাধিকারী অ্যক্সিওম টেকনোলজিস যারা ২০১৫ সালে দলটির মালিকানা কিনে নেয়। আর্থিক শর্ত না মানায় দলটিকে বিপিএল ৫ থেকে বাদ দেয়া হয়। ২০১৮ সালে ষষ্ঠ বিপিএলে অংশগ্রহণের জন্য আর্থিক নিরাপত্তা দিতে না পারায় দলটিকে বাদ দেওয়ার সিদ্ধান্ত নেয় বিপিএল গভর্নিং কাউন্সিল।২০১৫ বাংলাদেশ প্রিমিয়ার লীগে দলটিকে নেতৃত্ব দেয় মাহমুদুল্লাহ রিয়াদ ও দলটির কোচ ছিলেন গ্রাহাম ফোর্ড। ২০১৬ বাংলাদেশ প্রিমিয়ার লীগে দলটির প্রধান কোচ ছিলেন অস্ট্রেলিয়ার ডেভ হোয়াটমোর এবং অধিনায়ক ছিলেন বাংলাদেশের বর্তমান টেস্ট অধিনায়ক মুশফিকুর রহিম।