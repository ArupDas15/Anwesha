মঙ্গল গ্রহের সাথে পৃথিবীর নৈকট্য ও সাদৃশ্য থাকায় মঙ্গল গ্রহে জীবন খুঁজে পাওয়ার সম্ভাবনা জ্যোতির্জীববিজ্ঞানের একটি অত্যন্ত আগ্রহের বিষয়। এখন অব্দি মঙ্গল গ্রহে কোন জীবনের উপস্থিতির প্রমাণ পাওয়া যায়নি। অবশ্য ধারাবাহিকভাবে একাধিক প্রমাণ ইঙ্গিত দেয় যে, প্রাচীন কালে এই গ্রহের পৃষ্ঠতলে তরল পানির উপস্থিতি ছিল এবং সেটি হয়তো অণুজীবের বাসযোগ্য ছিল। কিন্তু এতেই নিশ্চিত করে বলা যায় না যে, বর্তমানেও গ্রহটিতে প্রাণ বা জীবনের উপস্থিতি রয়েছে। মঙ্গলের মাটির নিচে বরফ আকারে পানি রয়েছে বলে বিজ্ঞানীরা ধারণা করছেন।