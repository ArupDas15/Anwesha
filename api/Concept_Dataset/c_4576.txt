ইয়াহোশুয়া (হিব্রু ভাষায়: יְהוֹשֻׁעַ‎, Yəhōšūaʿ; আরামীয়: יֵשׁוּע‎, Yēšūʿ; সিরিয়: ܝܫܘܥ ܒܪ ܢܘܢ‎, Yəšūʿ bar Nōn; গ্রিক: Ἰησοῦς; আরবি: يُوشَعُ ٱبْنُ نُونٍ‎, প্রতিবর্ণী. Yūšaʿ ibn Nūn‎; লাতিন: Iosue) হলেন হিব্রু বাইবেল বা ওল্ড টেস্টামেন্ট আদিপুস্তক ও গণনা পুস্তক অনুসারে মুসার সহকারী যিনি ইয়াহোশুয়ার পুস্তক অনুসারে পরবর্তীতে ইস্রায়েলীয়দের নেতা হিসেবে মুসার স্থলাভিষিক্ত হন। তিনি ছিলেন ইফ্রয়িম বংশীয় নূন এর পুত্র। তার প্রকৃত নাম ছিল হোশেয় (הוֹשֵׁעַ, Hōšēaʿ), কিন্তু মুসা তাঁকে ইয়াহোশুয়া বলে ডাকতেন। বাইবেল অনুসারে ইজরাইলিদের প্রস্থানের পূর্বে প্রাচীন মিশর দেশে তার জন্ম হয়েছিল।হিব্রু বাইবেল মুসার দ্বারা কেনান দেশটি অনুসন্ধান করার জন্য প্রেরিত ইস্রায়েলের বারোজন গুপ্তচর হিসাবে যিহোশূয়কে চিহ্নিত করেছিল। গণনা পুস্তক ১৩:১ অনুসারে, ও মোশির মৃত্যুর পরে তিনি ইজরাইলের দ্বাদশ বংশ এর কেনান জয়ের নেতৃত্ব দিয়েছিলেন এবং বংশগুলোর জন্য জমি বরাদ্দ করেছিলেন। বাইবেলের কালানুক্রম অনুসারে, ইয়াহোশুয়া ব্রোঞ্জ যুগ কিছুকাল বেঁচে ছিলেন।৷ ইয়াহোশুয়ার পুস্তক ২৪:২৯ অনুসারে, তিনি ১১০ বছর বয়সে মৃত্যুবরণ করেন।