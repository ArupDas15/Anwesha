বনভূমি (ইংরেজি: Woodland) হল কম ঘনত্বের বন যা প্রচুর সূর্যালোক আর সীমিত ছায়া নিয়ে উন্মুক্ত আবাস গঠন করে। কাষ্ঠভূমি এমনকি ঘাসসহ গুল্ম ও বিরুৎজাতীয় উদ্ভিদের বনতল বা আন্ডারস্টোরিকে আশ্রয় দিতে সক্ষম। শুষ্ক অবস্থায় অথবা প্রাইমারি কিংবা সেকেন্ডারি ক্রমাগমণের প্রাথমিক পর্যায়ে কাষ্ঠভূমি গুল্মভূমির ক্রান্তিকাল অতিক্রম করতে পারে। বনের সাথে কাষ্ঠভূমির পার্থক্য এই, বনের ক্ষেত্রে বৃক্ষের ঘনত্ব এবং আয়তন বেশি হয় এবং ঠাস বুনটের চাঁদোয়া থাকে যা বিস্তৃত এবং প্রায় অবিচ্ছিন্ন ছায়া প্রদান করে। বনের চেয়ে কাষ্ঠভূমির উচ্চতা কম হয়। কাষ্ঠভূমিগুলোর বনতল তাদের মাটির বৈশিষ্ট্যের সাথে সাথে পরিবর্তীত হয়; যেমন, কোনোটির ক্ষেত্রে গুল্মপূর্ণ আবার কোনোটির ক্ষেত্রে উন্মুক্ত ও ঘাসপ্রাচুর্যের বনতল দেখা যায়।সংরক্ষণবিদরা কাষ্ঠভূমি সংরক্ষণের জন্য কঠোর পরিশ্রম করেছেন। উদাহরণস্বরূপ বলা যায়, উত্তরপশ্চিম ইন্ডিয়ানার কাষ্ঠভূমিগুলোকে, ইন্ডিয়ানার বালিয়াড়িগুলোর অংশ হিসেবে অক্ষুণ্ণ রাখা হয়েছে।ব্রিটিশ কাষ্ঠভূমি ব্যবস্থাপনার ক্ষেত্রে উডল্যান্ড বলতে বৃক্ষ দ্বারা আবৃত (ঘন হলেও) যেকোনো ক্ষুদ্র অঞ্চলকে বুঝানো হয়। ব্রিটিশ দ্বীপপুঞ্জে বন বলতে শুধুমাত্র ব্যাপক জায়গাজুড়ে বিস্তৃত অঞ্চল (ঘনত্বনির্বিশেষে) এবং রাজকীয় বনকে (এগুলো বৃক্ষপূর্ণ না-ও হতে পারে) বুঝায়। প্রাচীণ উডল্যান্ড শব্দটি ব্রিটিশ প্রকৃতি সংরক্ষণের ক্ষেত্রে যেকোনো বৃক্ষপূর্ণ ভূমিকে বুঝায় যা দীর্ঘ সময় ধরে বিদ্যমান ছিল (এটি আমেরিকান শব্দগুচ্ছ ওল্ড গ্রোথ বন’র সমার্থক)। উডলট একটি সম্বন্ধযুক্ত আমেরিকান শব্দ যা জ্বালানির জন্য ব্যবহৃত বৃক্ষের স্ট্যান্ডকে বুঝায়। প্রায়োগিকভাবে উডলটগুলোর রয়েছে ঠাস বুনটের চাঁদোয়া, কিন্তু তারা এতোই ছোটো আকারের যে, কিনার থেকে অনুপ্রবেশকৃত আলো পরিবেশগতভাবে একে বনের চেয়ে কাষ্ঠভূমির সাথে সম্পর্কিত করে বেশি।