ব্যবসায় প্রশাসনে স্নাতক হল বাণিজ্য বিভাগ এবং ব্যবসায় অনুষদে প্রদত্ত স্নাতক উপাধি। ইংরেজি ভাষাতে একে  ব্যাচেলর অফ বিজনেস অ্যাডমিনিস্ট্রেশন বা সংক্ষেপে বি.বি.এ. বলা হয়। অধিকাংশ বিশ্ববিদ্যালয়ে এই উপাধি তখনই দেওয়া হয়, যখন কোনও শিক্ষার্থী চার বছর যাবৎ ব্যবসায়ের সাথে জড়িত এক বা একাধিক বিষয়ে পূর্ণকালীন অধ্যয়ন সম্পন্ন করে। ব্যবসায় প্রশাসনে স্নাতক শিক্ষাক্রম সাধারণত সাধারণ ব্যবসায় পাঠক্রম ও বিশেষ ব্যবসায় পাঠক্রম (একাডেমিক মেজর) এই দুইটি পাঠক্রম দ্বারা গঠিত।