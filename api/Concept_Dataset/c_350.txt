নিরাপদ যৌনতা হলো এইচ আই ভির মত যৌন রোগ প্রতিরোধের জন্য মানুষের মধ্যে সংঘটিত হওয়া সতর্কতামুলক যৌন কর্ম কান্ড একে সুরক্ষিত যৌনতা বা প্রতিরক্ষামুলক যৌনতা হিসেবেও সুচিত করা হয়। অনিরাপদ অথবা অসুরক্ষিত যৌনতা বলতে সতর্কতা মুলক যৌন কর্মকাণ্ড বিশেষ করে কনডম ব্যবহার ব্যতিরেকে যৌন ক্রিয়া করাকে বুঝায়।
কিছু উৎস এই নিরাপদ যৌনতাকে আরো নিখুঁত করে বলতে গিয়ে বলেছে, এই ধরনের সুরক্ষামুলক যৌন ক্রিয়া; যৌন রোগের সম্ভাবনাকে হ্রাস করে মাত্র; এই ক্রিয়ার (নিরাপদ) ফলে কখনোই যৌন রোগ হবে না এরকম সম্পূর্ণ নিশ্চয়তা দিতে পারে না।চিকিৎসা শাস্ত্রের উৎস মতে, যৌন সংক্রামিত রোগ (sexual transmitted disease) এর তুলনায় যৌন সংক্রামক ইনফেকশনকে (sexually transmitted infections) অধিক ব্যবহার করা হয়।  কারণ এর বিস্তৃত অর্থ আছে। একজন ব্যক্তি কোনো ধরনের রোগের চিহ্ন না দেখিয়ে নিজেও সংক্রামিত হতে পারে এবং সম্ভাবনা থাকে, অন্য জনকেও সংক্রমিত করার।১৯৮০ সালের পরে; যখন এইডস মহামারী আকার ধারণ করে; তখনি নিরাপদ যৌনতা চর্চার বিষয়টি অধিক আলোচিত হয়ে উঠে এসেছে। বর্তমানে যৌন শিক্ষার পাঠের অন্যতম লক্ষ্য হয়ে উঠেছে নিরাপদ যৌন চর্চার বিষয়টি প্রচার করা। নিরাপদ যৌনতার চর্চার ফলে; যে ঝুঁকি বা ক্ষতি হবার সম্ভাবনা থাকে; তা হ্রাস পায়। নিরাপদ যৌনতার ফলে শতভাগ নিরাপত্তা তৈরী হবে না, উদাহরণস্বরূপ,এইচআইভি  সেরোপজেটিভ সঙ্গীর সাথে কণ্ডম পরিধান না করে, পায়ুযৌনাচার করলে, এইচআইভি হবার যে ঝুঁকি, কন্ডম পরিধান করলে, তা ৪ থেকে ৫ গুণ হ্রাস পায়  মাত্র, কিন্তু সম্পূর্ণভাবে নির্মুল হবে, তা বলা যায় না।যদিও নিরাপদ যৌনতার চর্চা জন্ম নিরোধে ব্যবহৃত হয়, বেশিরভাগ গর্ভনিরোধক ব্যবস্থা এসটিআই প্রতিরোধ করতে পারে না। ঠিক একইভাবে কিছু যৌনতার চর্চা যেমনঃ সঙ্গী নির্বাচন এবং কম ঝুঁকির যৌনাচারণ, গর্ভনিরোধে সর্বদা ফলপ্রসূ হয় না। কিন্তু ঝুঁকি হ্রাসে তা করা উত্তম।