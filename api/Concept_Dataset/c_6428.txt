ঘোস্ট স্টোরিস (ম্যাগাজিন)  একটি পাল্প ম্যাগাজিন যা ১৯২৬ সাল থেকে ১৯৩২ সাল পর্যন্ত ৬৪টি সংখ্যায় প্রকাশিত হয়েছিল। এটি ছিল উইয়ারড টেলস পত্রিকার প্রথম প্রতিদ্বন্দ্বী, যা ছিল মূলত ফ্যান্টাসি এবং অতিপ্রাকৃত গল্প রীতির মধ্যে প্রথম পত্রিকা । এটা ট্রু ষ্টোরি এবং ট্রু ডিটেকটিভ ষ্টোরিস  পত্রিকার একটি সহযোগী প্রকাশনা। পত্রিকাটি প্রথম দিকে ভৌতিক গল্পের দিকে আলোকপাত করত এবং স্টাফ লেখকদের লেখা অনেক গল্পই ছদ্মনামে "নিজস্ব অভিজ্ঞতার" স্টাইলে উপস্থাপন করা হত। গল্পগুলিকে সত্য মনে হওয়ার জন্য প্রায়ই ভুয়া ছবি জুড়ে দেয়া হত। ঘোস্ট স্টোরিসে  নিজস্ব ও পুনঃ প্রকাশিত গল্প থাকত, যার মধ্যে ছিল রবার্ট ই হাওয়ার্ড , কার্ল জ্যাকবির এবং ফ্রাঙ্ক বেলন্যাপ লং এর লেখা গল্প। পুনঃ প্রকাশিত গল্পগুলোর মধ্যে ছিল আগাথা ক্রিস্টির "দ্য লাস্ট সেন্স" ("দ্য উইমেন হু স্টোল অ্যা গোষ্ট"  শিরোনামে), এইচ জি ওয়েলস এর বিভিন্ন গল্প এবং চার্লস ডিকেন্স এর " দ্য সিগন্যালম্যান"। পত্রিকাটি প্রাথমিকভাবে সফল হলেও, ক্রমশ পাঠক হারাতে থাকে এবং ১৯৩০ সালে হেরল্ড হারসের কাছে বিক্রি হয়ে যায়। হারসে পত্রিকাটির পতন রোধ করতে পারেনি, এবং ১৯৩২ সালের শুরুতে ঘোস্ট স্টোরিস এর প্রকাশনার বন্ধ হয়ে যায়।

