সিলেট সিটি কর্পোরেশন ২০০১ খ্রিষ্টাব্দে প্রতিষ্ঠিত হয়। এই সিটি কর্পোরেশন, "সিলেট সিটি কর্পোরেশন আইন, ২০০১" অনুযায়ী প্রতিষ্ঠিত হয় অথবা বলা যায় সিটি কর্পোরেশন স্থাপনকল্পে উক্ত আইন প্রণীত হয়। এই সিটি কর্পোরেশন এলাকা গণপ্রজাতন্ত্রী বাংলাদেশের সংবিধানের ৫৯ অনুচ্ছেদের উদ্দেশ্য পূরণার্থে একটি স্থানীয় প্রশাসনিক ইউনিট হিসেবে প্রতিষ্ঠিত৷ পরবর্তিকালে এই আইন ২০০২ সংশোধিত হয়ে হয় "সিলেট সিটি কর্পোরেশন (সংশোধন) আইন ২০০২"।