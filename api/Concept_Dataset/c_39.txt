আজাদ জম্মু ও কাশ্মীর অঞ্চলটি কার্যত পাকিস্তানের নিয়ন্ত্রণাধীন একটি স্ব-শাসিত অঞ্চল। এই অঞ্চলের দক্ষিণে পাকিস্তানের পাঞ্জাব প্রদেশ, পশ্চিমে খাইবার পাখতুনখোয়া প্রদেশ; উত্তরে গিলগিট-বাল্টিস্তান প্রদেশ  এবং পূর্বে ভারত-অধিকৃত কাশ্মীর অবস্থিত।
পূর্বতন দেশীয় রাজ্য কাশ্মীরের এক অংশ উত্তর-কারাকোরাম ভূমিভাগ চীনের হাতে অর্পণ করা হয়েছে। অবশিষ্ট অঞ্চল দুই ভাগে বিভক্ত: উত্তর অঞ্চল ও আজাদ কাশ্মীর। এই অঞ্চলের অধিকার নিয়ে ১৯৪৭ সালে দুই দেশের মধ্যে একটি যুদ্ধ সংঘটিত হয়। এই অঞ্চলটিকে ভারত পাকিস্তান-অধিকৃত কাশ্মীর নামে চিহ্নিত করে।

