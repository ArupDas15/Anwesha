ভারতের এককেন্দ্রিক বিচারব্যবস্থা জাতীয় স্তরে ভারতের সুপ্রিম কোর্ট ও রাজ্যস্তরে ২৫টি। উচ্চ আদালত নিয়ে গঠিত। উচ্চ আদালতগুলির এক্তিয়ারে পড়ে একটি রাজ্য, একটি কেন্দ্রশাসিত অঞ্চল বা কয়েকটি রাজ্য নিয়ে গঠিত একটি রাজ্যমণ্ডল। উচ্চ আদালতের নিচের স্তরে রয়েছে কয়েকটি নিম্ন আদালত; যথা: দেওয়ানি আদালত, পারিবারিক আদালত, ফৌজদারি আদালত, এবং একাধিক জেলা আদালত। ভারতীয় সংবিধানের ষষ্ঠ অধ্যায়, পঞ্চম পরিচ্ছেদ, ধারা ২১৪ অনুযায়ী উচ্চ আদালতগুলি প্রতিষ্ঠিত। এছাড়াও, ২৩১ অনুচ্ছেদে আরও উল্লেখ করা হয়েছে যে দুই বা ততোধিক রাজ্যের জন্য একটি সাধারণ হাই কোর্ট থাকতে পারে।
ভারতের উচ্চ আদালত ভারতের রাজ্যের বিচার ব্যবস্থার শীর্ষে অবস্থিত। ভারতের উচ্চ আদালতের প্রধান বিচারপতি ও অন্যান্য বিচারপতিরা ভারতের রাষ্ট্রপতি দ্বারা নিযুক্ত হন।