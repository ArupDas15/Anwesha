সাত বছরের যুদ্ধ (১৭৫৬ - ১৭৬৩) ইউরোপের সবগুলো বড় শক্তিকেই যুদ্ধে জড়িয়ে পড়তে বাধ্য করেছিল। এই যুদ্ধে ৯০০,০০০ থেকে ১,৪০০,০০০ জন মানুষ মারা গিয়েছিল। উল্লেখিত সময়কালের মধ্যে ইউরোপের মূলভূমি এবং উপনিবেশ, সকল স্থানেই ছোটবড় যুদ্ধ সংঘটিত হয়। ১৭৫৬ থেকে ১৭৬৩ সালের মধ্যে সংঘটিত পমেরানীয় যুদ্ধ এবং ফরাসি ও ইন্ডিয়ান যুদ্ধকেও এর অন্তর্ভুক্ত করা হয়। প্রুশিয়া, Electorate Brunswick-Lüneburg এবং যুক্তরাজ্যের (আমেরিকায় ব্রিটিশ উপনিবেশ, ইস্ট ইন্ডিয়া কোম্পানি ও আয়ারল্যান্ড সহ) সাথে যুদ্ধ বেধেছিল অস্ট্রিয়া, ফ্রান্স (আমেরিকায় ফরাসি উপনিবেশ এবং ফরাসি ইস্ট ইন্ডিয়া কোম্পানি সহ), রুশ সম্রাজ্য, সুইডেন এবং স্যাক্সনির। পরবর্তীতে পর্তুগাল ব্রিটেনের পক্ষে এবং স্পেন ফ্রান্সের পক্ষে যুদ্ধ জড়িয়ে পড়ে। এছাড়া ভারতে নেদারল্যান্ডের একটি নিরপেক্ষ বাহিনী আক্রমণের শিকার হয়েছিল।