বাস্তব জীবনের সমস্যা সমাধান বা অন্য সফটওয়্যার পরিচালনায় সাহায্য করার জন্য সফটওয়্যার প্রস্তুত করার প্রক্রিয়াকে সফটওয়্যার নির্মাণ (ইংরেজি পরিভাষায় সফটওয়্যার ডেভেলপমেন্ট  Software development) বলে। যে ব্যক্তি বা প্রতিষ্ঠান সফটওয়্যার নির্মাণ করে তাকে সফটওয়্যার নির্মাতা বলা হয়।
সাধারণ দৃষ্টিভঙ্গিতে ব্যবসা, বেসরকারী চাকরি ও সরকারী চাকরি যেমন এক একটি পেশা ঠিক তেমনভাবে সফটওয়্যার নির্মাণ একটি পেশা। একজন সফটওয়্যার নির্মাতা  সফটওয়্যার নির্মাণ করে অর্থ উপার্জন করে থাকে।
সফটওয়্যার প্রকৌশলের দৃষ্টিকোণ থেকে সফটওয়্যার নির্মাণ সফটওয়্যার প্রকৌশলের একটি গুরুত্বপূর্ণ ধাপ, যে ধাপে সফটওয়্যারের সকল নকশা ও পরিকল্পনাকে সফটওয়্যার নির্মাণ প্রক্রিয়ার মাধ্যমে বাস্তবে রূপ দেওয়া হয়।