জাতীয় সমাজতন্ত্র (জার্মান: Nationalsozialismus) যা সাধারণত নাৎসিবাদ নামে পরিচিত একটি রাজনৈতিক মতবাদ, যা বিংশশতকের প্রথমার্ধে জার্মানিতে উদ্ভূত নাৎসি পার্টির সাথে সম্পর্কিত। এটাকে সাধারণত একধরনের ফ্যাসিবাদ বলে চিহ্নিত করা হয়, যার মধ্যে বৈজ্ঞানিক কৌলিবাদ (সায়েন্টিফিক রেসিজম),  ইহুদিবিদ্বেষ (এন্টিসেমিটিজম) অন্তর্ভুক্ত। এডলফ হিটলারকে নাৎসিবাদের প্রবক্তা হিসেবে বিবেচনা করা হয়। ১৯৩৩ থেকে ১৯৪৫ সালে দ্বিতীয় বিশ্বযুদ্ধে পরাজয়ের পূর্ব পর্যন্ত এটা জার্মানির রাষ্ট্রীয় মতবাদ ছিল। জার্মানির ইতিহাসে এ সময়টাকে  নাৎসি জার্মানি হিসেবে অভিহিত করা হয়।