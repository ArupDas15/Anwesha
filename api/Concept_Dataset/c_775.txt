কম্পিউটার বিজ্ঞানে অনুসন্ধান অ্যালগোরিদম (ইংরেজি: Search algorithm) বলতে এমন এক ধরনের অ্যালগোরিদমকে বোঝায়, যা কোন একটি সমস্যাকে ইনপুট হিসেবে নেয় এবং অনেকগুলি সম্ভাব্য সমাধানের মধ্য থেকে একটি সমাধান আউটপুট দেয়। কম্পিউটার বিজ্ঞানীদের অধীন বেশির ভাগ সমস্যা-সমাধানমূলক অ্যালগোরিদম কোন না কোন ধরনের অনুসন্ধান অ্যালগোরিদম।
কোন সমস্যার সমস্ত সম্ভাব্য সমাধানের সেটকে অনুসন্ধান জগৎ (search space) বলা হয়। বিচারবুদ্ধিহীন, সরল (Brute-force or "naïve"/uninformed) অনুসন্ধান অ্যালগোরিদমগুলি অনুসন্ধান জগতের মধ্যে সরলতম পদ্ধতিটি প্রয়োগ করে। অন্যদিকে তথ্যাভিজ্ঞ (informed) অনুসন্ধান অ্যালগোরিদমগুলি অতীত সাফল্য-ব্যর্থতার অভিজ্ঞতা (heuristics) কাজে লাগিয়ে অনুসন্ধানের সময় যাতে কম লাগে, সেই চেষ্টা করে।

