ফিলিস্তিন ফুটবল অ্যাসোসিয়েশন (আরবি: الاتحاد الفلسطيني لكرة القدم‎‎, ইংরেজি: Palestinian Football Association; এছাড়াও সংক্ষেপে পিএফএ নামে পরিচিত) হচ্ছে ফিলিস্তিনের ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯৬২ সালে প্রতিষ্ঠিত হয়েছে। এটি প্রতিষ্ঠার ৩৬ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি একই বছরে সংস্থাটি তাদের আঞ্চলিক সংস্থা এএফসির সদস্যপদ লাভ করে। এই সংস্থার সদর দপ্তর ফিলিস্তিনের জেরুসালেমে অবস্থিত।
এই সংস্থাটি ফিলিস্তিনের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে গাজা স্ট্রিপ প্রিমিয়ার লীগ, গাজা স্ট্রিপ প্রথম লীগ এবং ফিলিস্তিন কাপের মতো প্রতিযোগিতার সকল কার্যক্রম পরিচালনা করে। বর্তমানে ফিলিস্তিন ফুটবল অ্যাসোসিয়েশনের সভাপতির দায়িত্ব পালন করছেন জিব্রিল আল রাজুব এবং সাধারণ সম্পাদকের দায়িত্ব পালন করছেন ফিরাস আবু হিলাল।