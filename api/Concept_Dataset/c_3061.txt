টেমপ্লেট:Infobox Bottled Water

পেরিয়ে ফ্রান্সের গার দেপার্ত্যমঁ-র ভের্গেজে অবস্থিত একটি ঝর্ণাধারা থেকে প্রাপ্ত খনিজ পানি দিয়ে প্রস্তুত বোতলজাত পানীয়ের একটি ব্র্যান্ড।
ইউরোপে পানীয়টি ১ লিটার, ৭৫০ মিলিলিটার ও ৫০০ মিলিলিটার বোতলে এবং ৩৩০ মিলিলিটার ক্যানে পাওয়া যায়। সব পেরিয়ে বোতলগুলি সবুজ রঙের এবং একটি বিশেষ আকৃতিবিশিষ্ট। বোতলগুলি কাচের তৈরি, তবে ২০০১ সাল থেকে প্লাস্টিকের বোতলেও এটি পাওয়া যাচ্ছে।
পেরিয়ে পানীয়গুলি পাঁচটি স্বাদে পাওয়া যায়। স্বাদহীন এবং দুই ধরনের লেবুর স্বাদবিশিষ্ট মোট তিন ধরনের পেরিয়ে বহুদিন ধরে বিক্রি হচ্ছিল। অধুনা লেবুর আরেক রকমের স্বাদে এবং গোলাপী গ্রেপফ্রুট স্বাদের দুইটি নতুন ফ্লেভার বেরিয়েছে।
দক্ষিণ ফ্রান্সের যে ঝর্ণাটি থেকে পেরিয়ের পানি নেওয়া হয়, সেটির নাম লে বুইয়াঁ। এটি রোমান আমল থেকেই একটি স্পা হিসেবে পরিচিত। স্থানীয় ডাক্তার লুই পেরিয়ে ১৮৯৮ সালে ঝর্ণাটি কিনে নেন এবং এখানকার পানি বোতলে ভরে বিক্রি করা শুরু করেন। তিনি পরে স্যার সেইন্ট-জন হার্মসওয়ার্থ নামের এক ব্রিটিশ ধর্নাঢ্য ব্যক্তির কাছে ঝর্ণাটি বেচে দেন। হার্মসওয়ার্থ বিশেষ আকৃতির সবুজ বোতলে পানীয়টি বিক্রি করা শুরু করেন এবং ইংল্যান্ড ও আমেরিকায় জোর প্রচারণা চালান। বিজ্ঞাপনগুলিতে পেরিয়ে-কে খনিজ পানির শ্যাম্পেইন হিসেবে বর্ণনা করা হয়। সেসময় ইংল্যান্ড-আমেরিকাতে ফরাসি জিনিসের বেশ কদর ছিল।

