অ্যাজ ইউ লাইক ইট (ইংরেজি: As You Like It) হল উইলিয়াম শেকসপিয়র রচিত হাস্যরসাত্মক নাটক। ধারণা করা হয় এটি ১৫৯৯ সালে রচিত হয়েছিল এবং প্রথম প্রকাশিত হয় ১৬২৩ সালে। নাটকটির প্রথম মঞ্চায়ন সম্পর্কে কোন স্পষ্ট ধারণা পাওয়া যায়নি, তবে সম্ভবত ১৬০৩ সালে উইলটন হাউজে মঞ্চায়নকে প্রথম বলে ধারণা করা হয়।
ঐতিহাসিকভাবে, অ্যাজ ইউ লাইক ইট-এর মিশ্র প্রতিক্রিয়া পাওয়া যায়। কয়েকজন সমালোচক নাটকটিকে গুণমান-সম্পন্ন বলে উল্লেখ করেন, অন্যদিকে কয়েকজন সমালোচক একে শেকসপিয়ারের বাকি কাজের তুলনায় কম গুণমান-সম্পন্ন বলে উল্লেখ করেন। নাটকটি দর্শকদের কাছে জনপ্রিয় রয়ে গেছে এবং বেতার, চলচ্চিত্র ও সংগীত নাট্যে প্রায়ই উপযোগ করা হয়ে থাকে। এটি বেশ কয়েকজন বিখ্যাত মঞ্চ ও পর্দা অভিনয়শিল্পীর প্রিয় কাজ, তাদের কয়েকজন হলেন রোজালিন্ড চরিত্রে ভানেসা রেডগ্রেভ, জুলিয়েট স্টিভেনসন, ম্যাগি স্মিথ, রেবেকা হল, হেলেন মিরেন, ও প্যাটি লুপোন এবং জাক চরিত্রে অ্যালান রিকম্যান, স্টিভেন স্পাইনেলা, কেভিন ক্লিন, স্টিভেন ডিলেন ও এলেন বার্স্টিন।