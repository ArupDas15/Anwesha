মধ্য আফ্রিকান ফুটবল ফেডারেশন (ফরাসি: Fédération Centrafricaine de Football, ইংরেজি: Central African Football Federation; এছাড়াও সংক্ষেপে সিএএফএফ নামে পরিচিত) হচ্ছে মধ্য আফ্রিকান প্রজাতন্ত্রের ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯৬১ সালে প্রতিষ্ঠিত হয়েছে। এটি প্রতিষ্ঠার ৩ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি প্রতিষ্ঠার ৭ বছর পর ১৯৬৮ সালে সংস্থাটি তাদের আঞ্চলিক সংস্থা ক্যাফের সদস্যপদ লাভ করে। এই সংস্থার সদর দপ্তর মধ্য আফ্রিকান প্রজাতন্ত্রের রাজধানী বাঁগিতে অবস্থিত।
এই সংস্থাটি মধ্য আফ্রিকান প্রজাতন্ত্রের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে মধ্য আফ্রিকান প্রজাতন্ত্র লীগ এবং মধ্য আফ্রিকান প্রজাতন্ত্র জাতীয় কাপের মতো প্রতিযোগিতার সকল কার্যক্রম পরিচালনা করে। বর্তমানে মধ্য আফ্রিকান ফুটবল ফেডারেশনের সভাপতির দায়িত্ব পালন করছেন সেলেস্তিন ইয়ানিঞ্জি এবং সাধারণ সম্পাদকের দায়িত্ব পালন করছেন জেরমাইন এনগুইয়াম্বা।