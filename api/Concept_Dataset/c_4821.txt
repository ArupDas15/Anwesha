আলোর দ্রুতি বলতে শুন্য মাধ্যমে আলোর দ্রুতিকে বোঝায়। আপেক্ষিকতা তত্ত্ব অনুসারে সকল পর্যবেক্ষকের জন্য এই দ্রুতির মান একই।
এই দ্রুতিটি প্রকৃতির দ্রুতি-সীমা, অর্থাৎ কোন ভর-বিশিষ্ট পদার্থের দ্রুতি এর থেকে বেশি হতে পারে না। আবার, কোন ভরবিহীন কনিকার বেগ (দ্রুতি অর্থে) সব সময় এই দ্রুতির সমান। তাই এটা প্রকৃতির মৌলিক একটি ধ্রুবক, এর গুরুত্ব কেবল আলোর আচরণ ব্যাখ্যা করায় নয়, বরং স্থান-কালের গঠন বর্ণনায়।

