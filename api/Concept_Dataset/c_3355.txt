হানা স্কাইগুলা (জন্ম: ২৫ ডিসেম্বর ১৯৪৩) হলেন একজন জার্মান অভিনেত্রী ও চানসন গায়িকা। তাকে নব্য জার্মান চলচ্চিত্রের অন্যতম সেরা অভিনেত্রী হিসেবে গণ্য করা হয়। ১৯৬৫ সালের পর থেকে তিনি দীর্ঘদিন মঞ্চ ও চলচ্চিত্র পরিচালক রাইনার ভের্নার ফাসবিন্ডারের পরিচালনায় কাজ করেছেন। ১৯৭৯ সালে তিনি ফাসবিন্ডারের দ্য ম্যারিজ অব মারিয়া ব্রাউন ছবিতে অভিনয় করে শ্রেষ্ঠ অভিনেত্রী বিভাগে বার্লিনালে থেকে রৌপ্য ভল্লুক এবং ১৯৮৩ সালে মার্কো ফেরারি দ্য স্টোরি অব পিয়েরা ছবির জন্য শ্রেষ্ঠ অভিনেত্রী বিভাগে কান চলচ্চিত্র উৎসব পুরস্কার অর্জন করেন।