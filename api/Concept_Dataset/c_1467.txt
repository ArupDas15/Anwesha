রাস্পবেরি পাই (ইংরেজি: Raspberry Pi) ক্ষুদ্র সিঙ্গেল বোর্ড কম্পিউটারের একটি সিরিজ যেটি রাস্পবেরি পাই ফাউন্ডেশন নামে একটি সংগঠন কর্তৃক স্কুল এবং উন্নয়নশীল দেশে প্রাথমিক কম্পিউটার বিজ্ঞান শিক্ষার উদ্দেশ্যে উন্নয়ন করা হয়।  অরিজিনাল মডেল প্রত্যাশার চেয়ে বেশি বিক্রি হয়, যা বিস্তৃত হয় এর লক্ষ্য বাজারেএ বাইরেও, যেমন রোবিটিকস।  এর সাথে  যন্ত্রানুষঙ্গ অন্তর্ভুক্ত থাকে না, যেমন কীবোর্ড, মাউজ বা কম্পিউটার কেস।  যাইহোক, কিছু একসেসরিজ অনেকগুলো প্রাতিষ্ঠানিক ও অপ্রাতিষ্ঠানিক বান্ডেলে অন্তর্ভুক্ত ছিলো।
রাস্পবেরি পাইয়ের পেছনের অর্গানাইজেশনের আছে দুটো অংশ। প্রথম দুটো মডেল রাস্পবেরি পাই ফাউন্ডেশন কর্তৃক ডেভেলপ করা হয়। পাই মডেল বি এর মুক্তির পর, তৃতীয় মডেল বি+ উন্নয়নের জন্যে, ফাউন্ডেশন রাস্পবেরি পাই ট্রেডিং গঠন করে, যার প্রধান নির্বাহী কর্মকর্তা হন ইবেন আপটন। প্রযুক্তি উন্নয়নের দায়িত্বে আছে রাস্পবেরি পাই ট্রেডিং, যেখানে ফাউন্ডেশন হলো মূলত একটি দাতব্য সংগঠন, যারা উন্নয়নশীল দেশে প্রাথমিক কম্পিউটার বিজ্ঞান শিক্ষার প্রচার করে।
রাস্পবেরি পাই ফাউন্ডেশনের মতে, ফেব্রুয়ারি ২০১৫ নাগাত ৫ মিলিয়ন রাস্পবেরি পাই বিক্রি হয়েছে, যা এটাকে পরিণত করেছে সবচেয়ে বেশি বিক্রিত ব্রিটিশ কম্পিউটারে।