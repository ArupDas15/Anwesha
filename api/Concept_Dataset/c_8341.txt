একদিনের আন্তর্জাতিক (ওডিআই) ক্রিকেটের এক ধরনের স্তর, যেখানে দু’টি জাতীয় ক্রিকেট দল একে-অপরের বিরুদ্ধে ৫০ ওভারের ক্রিকেট খেলায় প্রতিদ্বন্দ্বিতা করে থাকে। একদিনের আন্তর্জাতিকে ১০,০০০ রান একজন খেলোয়াড়ের উল্লেখযোগ্য অর্জন হিসেবে বিবেচিত।
২০০১ সালে নিজদেশে সফরকারী অস্ট্রেলিয়ার বিপক্ষে খেলা চলাকালীন ভারতীয় তারকা শচীন তেন্ডুলকর প্রথম খেলোয়াড় হিসেবে একদিনের আন্তর্জাতিক ১০,০০০ রানের মাইলফলক স্পর্শ করেন। শীর্ষস্থানীয় রান সংগ্রহকারীদের মধ্যে ওয়েস্ট ইন্ডিয়ান তারকা ডেসমন্ড হেইন্স ১৯৯৪ সালে অবসর গ্রহণের পূর্ব-পর্যন্ত ৮,৬৪৮ রান তুলে শীর্ষস্থানে অবস্থান করছিলেন। এর চারবছর পর ভারতীয় তারকা মোহাম্মদ আজহারউদ্দিন তাঁর রেকর্ডটি ভেঙ্গে ফেলেন। অক্টোবর, ২০০০ সালে দলীয় সঙ্গী তেন্ডুলকর তাঁর এ রেকর্ড টপকানো পর্যন্ত শীর্ষস্থানে অবস্থান করছিল।মার্চ, ২০১৯ সাল পর্যন্ত ছয়টি ভিন্ন দেশের মাত্র চৌদ্দজন ব্যাটসম্যান একদিনের আন্তর্জাতিক ক্রিকেটে দশ হাজার রানের মাইলফলক অতিক্রম করেছেন। তন্মধ্যে ভারত থেকে পাঁচজন ও শ্রীলঙ্কা থেকে চারজন এ সম্মাননায় অভিষিক্ত হয়েছেন। এছাড়াও, ওয়েস্ট ইন্ডিজের দুইজন এবং অস্ট্রেলিয়া, পাকিস্তান ও দক্ষিণ আফ্রিকা থেকে একজন করে এ তালিকায় স্থান পেয়েছেন। এখনো পর্যন্ত বাংলাদেশ, ইংল্যান্ড, নিউজিল্যান্ড, আফগানিস্তান, আয়ারল্যান্ড ও জিম্বাবুয়ের কোন খেলোয়াড় এ তালিকায় নাম অন্তর্ভুক্তি ঘটাতে পারেনি।
বিখ্যাত ভারতীয় ব্যাটসম্যান শচীন তেন্ডুলকর সর্বাধিক খেলায় অংশগ্রহণ, রেকর্ডসংখ্যক ৪৯টি সেঞ্চুরিসহ সর্বোচ্চসংখ্যক আঠারো সহস্রাধিক রান সংগ্রহ করেছেন। বিরাট কোহলি তৃতীয় ভারতীয় ক্রিকেটার হিসেবে শচীন তেন্ডুলকর, সৌরভ গাঙ্গুলী, রাহুল দ্রাবিড় ও মহেন্দ্র সিং ধোনি’র পর এ মাইলফলক স্পর্শ করেন। এ তালিকায় ঠাঁই পেয়েছেন। তন্মধ্যে, এমএস ধোনি সবচেয়ে কম ২০৫ ইনিংস খেলে ১০,০০০ রান সংগ্রহ করেন। অন্যদিকে, শ্রীলঙ্কার মাহেলা জয়াবর্ধনে সর্বাধিক ৩৩৩ ইনিংসে খেলে এ তালিকায় অন্তর্ভুক্ত হন।
তবে স্ট্রাইক রেটের দিক দিয়ে ৪৫.২৬ রান গড়ে সর্বনিম্ন স্থানে অবস্থান করছেন রাহুল দ্রাবিড়। অন্যদিকে, সৌরভ গাঙ্গুলী ১০ বছর ৩১৭ দিনের দ্রুততম সময়ে এ তালিকায় জায়গা করে নেন। কোহলি’র অন্তর্ভূক্তির পূর্বে শ্রীলঙ্কার বামহাতি ব্যাটসম্যান সনাথ জয়াসুরিয়া সর্বোচ্চ স্ট্রাইক রেটের অধিকারী ছিলেন। তিনি প্রতি ১০০ বলে ৯১ রানের অধিক রান সংগ্রহ করেন। কিন্তু ব্যাটিং গড়ের দিক দিয়ে তিনি সর্বনিম্ন স্থানে অবস্থান করছেন। দক্ষিণ আফ্রিকার অল-রাউন্ডার জ্যাক ক্যালিস বিরাট কোহলির অন্তর্ভূক্তির পূর্বে সর্বোচ্চ গড়ের অধিকারী ছিলেন, যিনি দশ সহস্রাধিক রানের কোটা অতিক্রম করেছেন। একমাত্র অস্ট্রেলীয় হিসেবে রিকি পন্টিং দশ সহস্রাধিক রান করেছেন।
জুলাই, ২০১৫ সাল পর্যন্ত শচীন তেন্ডুলকর ১৮,৪২৬ রান নিয়ে তালিকার শীর্ষে অবস্থান করছেন। তারপরেই ১৪,২৩৪ রান নিয়ে কুমার সাঙ্গাকারা ২য় স্থানে রয়েছেন। পাশাপাশি, ৬০.০৮ ব্যাটিং গড় ও ৯২.৯৫ স্ট্রাইক রেট নিয়ে বিরাট কোহলি শীর্ষস্থান দখল করে আছেন। তার সাথে এমএস ধোনি ও ওয়েস্ট ইন্ডিয়ান ক্রিস গেইল এ স্তরের ক্রিকেটে সক্রিয় রয়েছেন।


== তালিকা ==


== পাদটীকা ==


== তথ্যসূত্র ==


== আরও দেখুন ==

রান
উইকেট
শচীন তেন্ডুলকর
একদিনের আন্তর্জাতিক ক্রিকেটের রেকর্ড তালিকা
টেস্ট ক্রিকেটে দশ হাজার বা তদূর্ধ্ব রান সংগ্রহকারী ব্যাটসম্যানের তালিকা