নরফোক দ্বীপের প্রায় দুই হাজার অধিবাসীর বেশির ভাগ ইংরেজিতে এবং এদের মধ্যে শ'পাঁচেক লোক নরফুক নামের একটি ক্রেওল ভাষাতে কথা বলেন। ২০০৫ সালের এপ্রিলে ইংরেজির পাশাপাশি নরফুক-কে দ্বীপের সরকারি ভাষা করা হয়। নরফুক ক্রেওলটি মূলত ১৬ শতকের ইংরেজি এবং তাহিতীয় ভাষার একটি মিশ্রণ। নরফোক দ্বীপে পর্যটকদের আনাগোনা বেড়ে যাওয়ার সাথে সাথে এবং তরুণ প্রজন্ম বিদেশে পাড়ি জমানোর ফলে নরফুকের ব্যবহার হ্রাস পাচ্ছে। জাতিসংঘ ২০০৭ সালে এটিকে একটি বিপন্ন ভাষা হিসেবে চিহ্নিত করেছে। অভিধান ও ব্যাকরণ প্রণয়নের মাধ্যমে এবং দ্বীপের বিভিন্ন পর্যটন স্থানের নামকরণে ভাষাটিকে ব্যবহার করে এটিকে বাঁচিয়ে রাখার চেষ্টা করা হচ্ছে।

