কামিনী কৌশল (ফেব্রুয়ারি ২৭, ১৯২৭) হলেন একজন ভারতীয় চলচ্চিত্র অভিনেত্রী ও প্রযোজক। ১৯৪৬ সালে কান চলচ্চিত্র উৎসব-এ পাল্ম দর বিজয়ী নীচা নগর চলচ্চিত্র দিয়ে তার অভিনয় জীবন শুরু হয়। ১৯৫৫ সালে বিরাজ বহু চলচ্চিত্রে অভিনয়ের জন্য সেরা অভিনেত্রী হিসেবে ফিল্মফেয়ার পুরস্কার লাভ করেন। তিনি ১৯৪৬ সাল থেকে ১৯৬৩ সাল পর্যন্ত প্রধান নারী চরিত্রে অভিনয় করেন। ১৯৬৩ সালের পর থেকে তিনি পার্শ্বচরিত্রে অভিনয় শুরু করেন। পার্শ্বচরিত্রে ১৯৬৫ সালে শহীদ চলচ্চিত্রে তার অভিনয় সমালোচকদের প্রশংসা লাভ করে। ২০১৫ সালে তিনি বলিউড চলচ্চিত্রে অবদানের জন্য ফিল্মফেয়ার আজীবন সম্মাননা পুরস্কার লাভ করেন।