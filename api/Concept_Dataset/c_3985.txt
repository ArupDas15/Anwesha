সোনার কেল্লা সত্যজিৎ রায়ের একটি গোয়েন্দা উপন্যাস, যা পরবর্তীকালে চলচ্চিত্র রূপ দেয়া হয়। ফেলুদা সিরিজের এই উপন্যাসটি ১৯৭১ সালে (১৩৭৮ বঙ্গাব্দ) শারদীয়া দেশ পত্রিকায় প্রথম প্রকাশিত হয়। পরে আনন্দ পাবলিশার্স প্রাঃ লিঃ ১৯৭১ সালে ডিসেম্বর মাসে ৮৬ পৃষ্ঠার  গ্রন্থাগারে প্রকাশ করে। বইটির প্রচ্ছদ ও অলংকরণ করেন সত্যজিৎ রায় স্বয়ং। সোনার কেল্লায় লালমোহন বাবু'র(জটায়ু) চরিত্র প্রথম আত্মপ্রকাশ করে।
সত্যজিৎ রায়ের চলচ্চিত্রে ফেলুদা কাহিনীর অন্যতম ভূমিকা আছে। গুপী গাইন বাঘা বাইন ছায়াছবি বানানোর সময় জয়সলমীরে তোলা হাল্লা রাজার দুর্গ হয়ে ওঠে সোনার কেল্লা। সোনার কেল্লার গল্পের প্রথম খসড়ার নাম, ঠিক করে লেখা অথবা কতদিনে লেখা সেটা জানা যায় না। ১৯৭২ সাল থেকে সত্যজিৎ রায় ফেলুদা লেখার সময় শুরু এবং শেষ হওয়ার দুটো তারিখই দিতে শুরু করেন ।