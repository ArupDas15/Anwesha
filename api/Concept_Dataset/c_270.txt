পঞ্চম ফিলিপ (১৯ ডিসেম্বর ১৬৮৩ - ৯ জুলাই ১৭৪৬) পয়লা নভেম্বর ১৭০০ থেকে ১৪ জানুয়ারী ১৭২৪ সালে তার পুত্র লুই এর জন্য সিংহাসন ত্যাগের পূর্ব পর্যন্ত এবং ৬ সেপ্টেম্বর ১৭২৪ সালে তার পুত্রের মৃত্যুর কারণে পুনরায় সিংহাসনে আরোহণ থেকে ৯ জুলাই ১৭৪৬ সালে তার নিজের মৃত্যু পর্যন্ত স্পেনের রাজা ছিলেন।
তার রাজত্বের আগে, ফিলিপ রাজা চতুর্দশ লুইয়ের নাতি হিসাবে ফ্রান্সে রাজপরিবারের একটি উঁচু স্থান দখল করেছিলেন। ১৭০০ সালে স্পেনের সিংহাসন শূন্য হওয়ার পর এটির উপর তার পিতা লুই গ্রান্ড ডুফিনের শক্ত বংশানুক্রমিক দাবি ছিল।যেহেতু গ্র্যান্ড ডাউফিন অথবা ফিলিপের বড় ভাই, বার্গুন্ডির ডিউক লুই তাদের উত্তরাধিকার সূত্রে প্রাপ্ত ফরাসি সিংহাসন থেকে বঞ্চিত হতে পারত, গ্র্যান্ড ডাউফিন এর মামা স্পেনের রাজা দ্বিতীয় চার্লস তার উইলে উত্তরাধিকারী হিসেবে ফিলিপের নাম ঘোষণা করে গিয়েছিলেন। এটা সবাই জানত যে এক রাজার অধীনে ফ্রান্স ও স্পেনের সংযোজন ইউরোপের ক্ষমতার ভারসাম্যকে বিনষ্ট করবে এবং অন্যান্য ইউরোপীয় শক্তিগুলো এটি প্রতিরোধের জন্য পদক্ষেপ গ্রহণ করবে। প্রকৃতপক্ষে ফিলিপের স্প্যানিশ সিংহাসন অধিগ্রহণ স্পেনের সিংহাসনের উত্তরাধিকারীদের ১৩ বছর ব্যাপী এক যুদ্ধের দিকে ঠেলে দেয় যা আটারচেট (নেদারল্যান্ড এর একটি শহর ) এর চুক্তির আগ পর্যন্ত চলমান ছিল ,যেখানে ফরাসি এবং স্প্যানিশ সিংহাসন একত্রিত করার ভবিষ্যৎ সম্ভবনাকে নিষিদ্ধ করা হয়েছিল।
ফিলিপ ফ্রেঞ্চ হাউস অফ বোর্বনের প্রথম সদস্য ছিলেন যিনি রাজা হিসেবে স্পেন শাসন করেছিলেন। তার দুটি রাজত্বের মোট সময়কাল ছিল ৪৫ বছর ২১ দিন , যা আধুনিক স্পেনের ইতিহাস এ সর্বোচ্চ।