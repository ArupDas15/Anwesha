গ্রস রেটিং পয়েন্ট সংক্ষেপে জিআরপি, এটি বিজ্ঞাপনে অতি পরিচিত শব্দ যা একটি নির্দিষ্ট মিডিয়া বাহক বা শ্রেণী কর্তৃক দর্শক সংখ্যা পরিমাপণের জন্য ব্যবহৃত হয়। এর ফলে বিজ্ঞাপণ দ্বারা শতকরা লক্ষ্যমাত্রার দর্শকের প্রকৃতি ও কতবার প্রচারণাটি দেখানো হয়েছে তা বুঝা যায়। উদাহরণস্বরূপ, একটি টিভি চ্যানেলে প্রচারিত বিজ্ঞাপনে ৫ বারে ৫০% লক্ষ্যমাত্রার দেখা হয়েছে। তাহলে জিআরপি হবে ২৫০ (জিআরপি = ৫ x ৫০%) অর্থাৎ জিআরপি = প্রচারণার হার x শতকরা দর্শন। গ্রস রেটিং পয়েন্ট পেতে প্রত্যেক মিডিয়ার একক রেটিং সংখ্যা যোগ করা হয়। গ্রস ইম্প্রেশনকে (মোট প্রতিক্রিয়া) পপুলেশন বেস দ্বারা ভাগ করে ১০০ দ্বারা গুণ করেও জিআরপি গণনা করা যায়। ব্রডকাস্টাররা জিআরপির উপর নির্ভর করে সম্ভাব্য বিজ্ঞাপনদাতাদের আকৃষ্ট করে থাকেন। অন্য পরিমাপক একক টার্গেট রেটিং পয়েন্ট (সংক্ষেপেঃ টিআরপি) হচ্ছে ক্রয়কৃত লক্ষ্যমাত্রার রেটিং পয়েন্ট, যার পরিমাপ বিজ্ঞাপন লক্ষ্যমাত্রার কতটুকু দর্শকের কাছে পৌছাতে সক্ষম হয়েছে।