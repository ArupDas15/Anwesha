পায়জামা বা পাজামা (ইংরেজি: Pyjama বা Pajama) বলতে বিভিন্ন ধরনের পোশাক বোঝানো হতে পারে। সাধারণ পায়জামা হচ্ছে ঢিলেঢালা ধরনের ট্রাউজার্স, যা বেল্ট ছাড়া ফিতে দিয়ে পরা হয়। এ ধরনের পায়জামা দক্ষিণ ও পূর্ব এশিয়ায় ছেলে-মেয়ে উভয়ের মধ্যে প্রচলিত। অনেক ইংরেজিভাষী দেশে পায়জামা বলতে ঢিলেঢালা দুই প্রস্থ বিশিষ্ট এক ধরনের পোশাককে বোঝানো হয়, যা মূলত ঘুমের সময় রাতপোশাক হিসেবে পরিধান করা হয়। মাঝে মাঝে সাধারণ আরামদায়ক পোশাক হিসেবেও পায়জামার ব্যবহার আছে। পায়জামা বিভিন্ন উপাদানের তৈরি ও স্টাইলও বিভিন্ন ধরনের হতে পারে।

