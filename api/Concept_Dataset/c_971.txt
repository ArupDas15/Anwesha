খেলোয়াড়ের প্রত্যক্ষ স্বাক্ষরের সময়কালে, বিসিবি এবং অন্যান্য সমস্ত ফ্রাঞ্চাইজদের মধ্যে আগ্রহের একটি সংঘাত জাগ্রত হয়েছিল। এরপরে সেপ্টেম্বরে বিসিবি সভাপতি নাজমুল হাসান পাপন চলমান মৌসুমের নিয়মকানুনে কিছু নির্দিষ্ট পরিবর্তন এবং সমস্ত ফ্র্যাঞ্চাইজ কে বাদ দেওয়ার বিষয়ে মিডিয়াকে অবহিত করেছিলেন, বিসিবি বর্তমান বিপিএলের দায়িত্ব গ্রহণ করে এবং বোর্ডের মাধ্যমে এই টুর্নামেন্টটি পরিচালনার সিদ্ধান্ত গৃহীত হয় এবং প্রতিযোগিতাটির নামে কিছুটা পরিবর্তন নিয়ে আসা হয়, শেখ মুজিবুর রহমানের জন্মশতবার্ষিকীতে শ্রদ্ধা নিবেদনের জন্য বঙ্গবন্ধু বিপিএল টি২০ ২০১৯ হিসাবে প্রতিযোগিতাটির নামকরণ করা হয়।১৬ নভেম্বর ২০১৯, বিসিবি চলতি মৌসুমের জন্য সাতটি দলের লোগো এবং নাম উন্মোচন করে। দলগুলোর মধ্যে ৫টি দল বেসরকারী সংস্থার স্পনসরশীপে পরিচালিত হবে এবং ২টি দল রংপুর রেঞ্জার্স ও কুমিল্লা ওয়ারিয়র্স বিসিবি নিজেই স্পনসর করে। চট্টগ্রাম চ্যালেঞ্জার্স-এর স্পনসর হচ্ছে আক্তার ফার্নিচার, ঢাকা প্লাটুনের স্পনসর হচ্ছে যমুনা ব্যাংক, খুলনা টাইগার্সকে স্পনসর করছে প্রিমিয়ার ব্যাংক লিমিটেড, রাজশাহী রয়্যালস আইপিসি গ্রুপ এবং সিলেট থান্ডার স্পনসর করেছেন জীবনী ফুটওয়্যার সংস্থা ।২০১৯-২০ বঙ্গবন্ধু বিপিএল টি২০ প্রিমিয়ার লীগ প্রতিযোগিতার জন্য খেলোয়াড়দের নিলাম প্রক্রিয়া অনুষ্ঠিত হয় ১৭ নভেম্বর ২০১৯ হোটেল র‌্যাডিসনে। মোট ১৮১ জন দেশীয় খেলোয়াড় এবং ৪৩৯ জন বিদেশী খেলোয়াড়, খেলোয়াড়দের খসড়া তালিকায় অন্তর্ভুক্ত হয়েছেন।