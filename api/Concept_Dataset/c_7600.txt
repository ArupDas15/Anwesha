ক্যাপ্রি প্যান্ট (ইংরেজি: Capri pant) যা ক্যাপ্রি নামেই অধিক পরিচিত, এক ধরনের পাজামা বা প্যান্ট যা সাধারণত গরম আবহাওয়ায় পরিধান করা হয়ে থাকে। বিশ্বের কিছু স্থানে এটি "থ্রি-কোয়ার্টার" নামেও পরিচিত। ক্যাপ্রির লম্বা সংস্করণটিকে "হাই-ওয়াটারস" বলে। হাঁটুর নিচের পায়ের গুলির মধ্যভাগে বা ঠিক পায়ের গুলির নিচে এসে এই পাজামাটি শেষ হয়। যদিও এই পাজামাটি মেয়েদের মধ্যেই সবচেয়ে জনপ্রিয়, তবুও অনেক দেশে ছেলেদের মধ্যেও এই পাজামা জনপ্রিয় হয়ে উঠছে; বিশেষ করে ইউরোপ ও লাতিন আমেরিকায়। যেসকল ক্যাপ্রি প্যান্ট ছেলেদের জন্য ডিজাইন করা হয়, তা সাধারণত ম্যানপ্রি (Manpri বা Man-pri) প্যান্ট নামে পরিচিত। উত্তর আমেরিকায় ছেলেদের ব্যবহৃত ক্যাপ্রি, গাইপ্রি (Guypri বা Guy-pri) প্যান্ট নামেও পরিচিত। ম্যানপ্রি একটি পিন্ডারিশব্দ যা “ম্যান” এবং “ক্যাপ্রি” শব্দের দুইটির সমন্বয়ে গঠিত। সাম্প্রতিককালে উত্তর আমেরিকাতেও ছেলেদের ক্যাপ্রি পরার চল শুরু হয়েছে বলে জানা যায়।
বাংলাদেশে শুধুমাত্র মেয়েদের মধ্যে ক্যাপ্রি প্যান্টের চল দেখা যায়। উঠতি বয়সের কিশোরী ও তরুণীদের মধ্যে ক্যাপ্রি প্যান্ট বেশ জনপ্রিয়।

