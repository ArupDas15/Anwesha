আরব উপদ্বীপ (আরবি: شبه الجزيرة العربية‎‎ শিভ আল-জাযিরাত আল-ʻআরাবীয়া  অথবা جزيرة العرب জাযিরাত আল-ʻআরাব) আরব নামেও পরিচিত, এটি পশ্চিম এশিয়ার একটি উপদ্বীপ, যা আফ্রিকার উত্তর পূর্বে অবস্থিত। এটি এশিয়া মহাদেশের একটি গুরুত্বপূর্ণ অঞ্চল হিসেবে বিবেচিত এবং এটি অঢেল খনিজ তেল ও প্রাকৃতিক গ্যাসে সমৃদ্ধ হওয়ায় মধ্যপ্রাচ্য ও আরব বিশ্বের ভূ-রাজনীতিতে গুরুত্বপূর্ণ ভূমিকা রাখে। উপদ্বীপটি বর্তমানের অবস্থায় এসেছে ৫ থেকে ২ কোটি বছর আগে চলা লোহিত সাগরের ফাটলের ফলে। আরব উপদ্বীপের জল সীমান্তের পশ্চিমে রয়েছে লোহিত সাগর, উত্তর-পূর্বে রয়ছে পারস্য উপসাগর ও দক্ষিণ-পূর্বে রয়েছে ভারত মহাসাগর।
এই উপদ্বীপে অবস্থিত দেশসমূহের মধ্যে রয়েছে সৌদি আরব, ওমান, কুয়েত, বাহরাইন, সংযুক্ত আরব আমিরাত ও কাতার ও ইয়েমেন ।