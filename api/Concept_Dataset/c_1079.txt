বাংলাদেশ মাদ্রাসা শিক্ষা বোর্ড বাংলাদেশের মাদ্রাসা শিক্ষা পরিচালনার জন্য গঠিত বোর্ড। এটি ১৯৭৮ সালের মাদ্রাসা শিক্ষা অধ্যাদেশবলে স্থাপিত হয়। বাংলাদেশে মাদ্রাসা শিক্ষার আধুনিকীকরণ ও মানোন্নয়নের লক্ষ্যে এর কার্যক্রম পরিচালিত হয়।  বাংলাদেশ সরকারের শিক্ষা মন্ত্রণালয়ের মাদরাসা শিক্ষা অধিদপ্তর দেশের সকল মাদ্রাসা পরিচালনা করে। গভর্ণিং বডি এবং একজন অধ্যক্ষের প্রত্যক্ষ তত্ত্বাবধানে ও উপাধ্যক্ষের সহযোগিতায় যাবতীয় একাডেমিক, প্রশাসনিক ও উন্নয়নমূলক কর্মকাণ্ড পরিচালিত হয়।