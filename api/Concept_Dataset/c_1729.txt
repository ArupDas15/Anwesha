জ্ঞানের ব্যয় হলো একাডেমিক জার্নাল প্রকাশনা প্রতিষ্ঠান এলসেভিয়ার এর ব্যবসায়িক প্রথার বিরুদ্ধে পরিচালিত একটি আন্দোলন। এই আন্দোলনের অন্যতম উদ্দেশ্য ছিল, জার্নাল প্রকাশের ব্যয় কমানো এবং তথ্যে উন্মুক্ত প্রবেশাধিকার বাড়ানো। এই উদ্যোগটির মূল কার্যপ্রণালী ছিল, এলভেসিয়ার জার্নালগুলোতে নিবন্ধ প্রকাশ না করা, পিয়ার রিভিউ না করা ও সম্পাদনার দায়িত্বভার না দেয়ার ব্যাপারে প্রদত্ত বিবৃতিতে স্বাক্ষর প্রদানের জন্য গবেষকদের আহ্বান করা।

