বিবাহের প্রাতিষ্ঠানিক বা নৈতিক মূল্যবোধের বিচ্যুতি বা নির্দিষ্ট বৈষম্যমূলক আচরণের বিরুদ্ধে যে সমস্ত মতবাদ রয়েছে তাদের একত্রে বিবাহের সমালোচনামূলক মতবাদ বলে গণ্য করা যায়। বিবাহের প্রাতিষ্ঠানিক স্বীকৃতির ফলে ব্যক্তিস্বাধীনতা, বিভিন্ন যৌন অভিমুখীতার মধ্যে সমতা ইত্যাদি বিষয়ে কতটুকু প্রভাব পড়তে পারে; বিবাহ এবং সহিংসতার মধ্যে সম্পর্ক; বিবাহ অন্যান্য দার্শনিক প্রশ্নের উপর কতখানি প্রভাব ফেলতে পারে; জনসংখ্যা নিয়ন্ত্রণ প্রভৃতি কাজের জন্য বিবাহের উপর সরকারী নিয়ন্ত্রণ কতটা হতে পারে, একজন ব্যক্তির নিয়ন্ত্রণের পরিমাণ অন্যের উপর কতটা হতে পারে ইত্যাদি এই সমস্ত মতবাদের আলোচ্য বিষয়। এছাড়া বিবাহবিচ্ছেদের হারের সঙ্গে অর্থনৈতিক ঝুঁকির সম্পর্ক, এবং প্রতিষ্ঠানটির সম্পর্কে বিভিন্ন প্রশ্ন জিজ্ঞাসা করা ও সরকার বা ধর্মীয় কর্তৃপক্ষ দ্বারা এর অনুমোদনের মূল্যায়ন করাও বিবাহের সমালোচনার উদ্দেশ্য।