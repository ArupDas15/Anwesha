বিলবোর্ড একটি আমেরিকান সংগীত এবং বিনোদন ম্যাগাজিন, যা বিলবোর্ড-হলিউড রিপোর্টার মিডিয়া গ্রুপ, এমআরসি মিডিয়া এন্ড ইনফ, দ্বারা সাপ্তাহিকভাবে প্রকাশিত হয়। ম্যাগাজিনটি  সংগীত শিল্পের সাথে সম্পর্কিত সংবাদ, ভিডিও, মতামত, পর্যালোচনা, ইভেন্ট এবং স্টাইল সম্পর্কে তথ্য সরবরাহ করে। এটি সর্বাধিক জনপ্রিয় গান এবং অ্যালবাম ট্রাক করে হট ১০০, বিলবোর্ড ২০০ এবং গ্লোবাল ২০০ সহ  বিভিন্ন গানের চার্টের জন্যও পরিচিত। এটি বিভিন্ন ইভেন্ট হোস্ট করে, একটি প্রকাশনা সংস্থার মালিক, এবং বেশ কয়েকটি টিভি শোও পরিচালনা করে।
বিলবোর্ড ১৮৯৪ সালে উইলিয়াম ডোনাল্ডসন এবং জেমস হেনেনগান দ্বারা বাণিজ্যিক ভাবে বিল পোস্টার প্রকাশের জন্য প্রতিষ্ঠিত হয়। ১৯২৫ সালে ডোনাল্ডসন মারা যাওয়ার পর এটি ডোনাল্ডসন ও হেনেনগানের সন্তানদের মালিকানাধীন ছিলো। পরবর্তীতে ১৯৮৫ সালে বিভিন্ন বিনিয়োগকারীরা তা কিনে নেয়।