অল-রাউন্ডার (ইংরেজি: All-rounder) হলেন একজন ক্রিকেটার যিনি নিয়মিত ব্যাটিং এবং বোলিং ভাল খেলে থাকেন। যদিও সব বোলাররা ব্যাট করতে পারেন এবং কিছু কিছু ব্যাটসম্যান মাঝে মধ্যে বল করেন; অধিকাংশ খেলোয়াড় দুটি বিষয়ের মধ্যে শুধুমাত্র একটি দক্ষ হয় বলে বিশেষজ্ঞরা মনে করেন। কিন্তু কিছু উইকেটরক্ষকের মধ্যে একজন বিশেষজ্ঞ ব্যাটসম্যানের দক্ষতা থাকে এবং তাদেরকে অল-রাউন্ডার হিসেবে উল্লেখ না করে কিন্তু শব্দটি উইকেটরক্ষক কাম ব্যাটসম্যান হিসেবে বলা যায়। সর্বশ্রেষ্ঠ অল-রাউন্ডারদের তালিকার মধ্যে রয়েছেন ইমরান খান, জর্জ হার্স্ট, উইলফ্রেড রোডস, ক্রিস কেয়ার্নস, শন পোলক, কিথ মিলার, গ্যারফিল্ড সোবার্স, ইয়ান বোথাম, জ্যাক ক্যালিস, কপিল দেব, রিচার্ড হ্যাডলি, ডব্লিউ. জি. গ্রেস, মুশতাক মোহাম্মদ, ল্যান্স ক্লুজনার, ওয়ালি হ্যামন্ড, অ্যান্ড্রু ফ্লিনটফ, সাকিব আল হাসান, ড্যানিয়েল ভেট্টোরি, শহীদ আফ্রিদি, এবং আব্দুল রাজ্জাক।

