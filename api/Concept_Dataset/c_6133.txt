লেখা সম্পাদক বা টেক্সট এডিটর (text editor) হল এক শ্রেণীর কম্পিউটার প্রোগ্রাম যা সাধারণ টেক্সট ফাইল সম্পাদনা করে। মাইক্রোসফ্ট নোটপ্যাডের নামকরণ অনুসরণ করে এ জাতীয় প্রোগ্রামগুলি অনেক সময় "নোটপ্যাড" সফ্টওয়্যার নামে পরিচিত হয়। অপারেটিং সিস্টেম এবং সফ্টওয়্যার ডেভলপমেন্ট প্যাকেজে অন্তত একটি লেখা সম্পাদক অন্তর্ভুক্ত থাকে যা কনফিগারেশন ফাইল, সাহায্যমূলক ফাইল এবং প্রোগ্রামিং ভাষার সোর্স কোড, ইত্যাদি ফাইল পাঠ ও সম্পাদনায় ব্যবহৃত হয়।

