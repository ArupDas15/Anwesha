জনসংখ্যার শুন্য বৃদ্ধি (অথবা রিপ্লেসমেন্ট ফার্টিলিটি রেট), যাকে ইংরেজিতে সংক্ষেপে জেডপিজি বলা হয়, হলো জনসংখ্যাতাত্ত্বিক ভারসাম্যের এমন পর্যায় যখন একটি নির্দিষ্ট জনসংখ্যার বৃদ্ধি বা হ্রাস কোনোটিই ঘটে না, যাকে আবার অনেকে সামাজিক লক্ষ্য হিসেবে বিবেচনা করে থাকে। কারো কারো মতে, পরিবেশের দীর্ঘস্থায়িত্ব অর্জনের জন্য, একটি উৎকৃষ্ট জনসংখ্যায় স্থিতিশীল হওয়ার পর, জনসংখ্যার শুন্য বৃদ্ধি অর্জন সকল দেশ ও বিশ্বের জন্য আদর্শ হওয়া উচিত। জনসংখ্যার বৃদ্ধি বা হ্রাস কোনোটিই হয়না এই কথাটির অর্থ হলো, যে পরিমাণ মানুষ জন্মগ্রহণ করবে সে পরিমাণ মানুষই আবার মৃত্যুবরণ করবে।