উবুন্টু এজ হল ক্যানোনিকাল লিমিটেড কর্তৃক প্রস্তাবিত হাই কনসেপ্ট স্মার্টফোন। ২২ জুলাই ২০১৩ থেকে প্রায় চল্লিশ হাজার ফোন তৈরীর উদ্দেশ্যে ক্যানোনিকাল লিমিটেড সাধারণ মানুষের কাছে থেকে তহবিল সংগ্রহের আবেদন জানিয়ে আসছে। মাত্র এক মাসের প্রচারনায় আজ পর্যন্ত সাধারণ মানুষের কাছ থেকে সংগৃহীত তিন কোটি বিশ লাখ মার্কিন ডলারের সর্ববৃহৎ তহবিল সংগ্রহের পরিকল্পনা করেছিল। এই স্মার্টফোনটির ব্যাপক উৎপাদনে যাওয়ার কোন পরিকল্পনা ক্যাননিক্যালের নেই, এটি শুধুমাত্র স্মার্টফোন শিল্পের প্রযুক্তিগত উৎকর্ষের একটি প্রদর্শন মাত্র।
এই স্মার্টফোনটি একটি হাইব্রিড ডিভাইস হিসেবে নকশা করা হয়েছে। এটি যে শুধুমাত্র একটি স্মার্টফোন তাই নয়, মনিটর, কিবোর্ড এবং মাউস যুক্ত করলে এটি একটি গতানুগতিক উবুন্টু ডেক্সটপের মত কাজ করবে। এটিতে এনড্রয়েড অপারেটিং সিস্টেমের সাথে ডুয়েল বুট সক্ষমতা রয়েছে।