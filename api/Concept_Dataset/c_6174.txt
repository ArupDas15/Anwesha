আপেল মাহমুদ হলেন একজন বাংলাদেশী গায়ক। তিনি বাংলাদেশের স্বাধীনতা যুদ্ধের সময়ে স্বাধীন বাংলা বেতার কেন্দ্র হতে প্রচারিত "মোরা একটি ফুলকে বাঁচাবো বলে যুদ্ধ করি" গানের গায়ক হিসেবে সবচেয়ে বেশি পরিচিত। এ ছাড়াও "তীর হারা এই ঢেউয়ের সাগর" তার একটি উল্লেখযোগ্য গান। দেশাত্ববোধক গান ছাড়াও তিনি রবীন্দ্রসঙ্গীত, লালনগীতি, গণসঙ্গীত ও আধুনিক ধারার গান গেয়েছেন। সঙ্গীতে অবদানের জন্য তিনি ২০০৫ সালে বাংলাদেশের দ্বিতীয় সর্বোচ্চ বেসামরিক পুরস্কার একুশে পদকে ভূষিত হন।