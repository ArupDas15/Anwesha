কানাডীয় ডলার (মুদ্রা প্রতীক: $; ব্যাংক কোড: CAD) (ইংরেজি: Canadian dollar; ফরাসি: dollar canadien) কানাডার মুদ্রার নাম। এটি সাধারণত শুধু $ চিহ্ন দিয়ে, কিংবা অন্যান্য ডলার-নামাঙ্কিত মুদ্রাসমূহের থেকে পার্থক্য করার সময় C$ চিহ্ন দিয়ে প্রকাশ করা হয়। আইএসও মুদ্রা কোডে এটি CAD (অর্থাৎ তিনটি লাতিন বর্ণবিশিষ্ট কোড যাতে কোন মুদ্রা চিহ্ন নেই)। কানাডা সরকার ও আন্তর্জাতিক অর্থ তহবিল C$ ব্যবহার করা পছন্দ করে। তবে Can$, CDN$ ও CA$-ও প্রচলিত। কানাডীয় ডলার ১০০ সেন্টে বিভক্ত।

