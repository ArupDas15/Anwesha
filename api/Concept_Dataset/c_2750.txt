২০০৯ আন্দামান দ্বীপপুঞ্জের ভূমিকম্প ১১ আগস্ট ১৯:৫৫ ইউটিসি সময়ে ভারতের আন্দামান দ্বীপপুঞ্জে আঘাত হানে। এই ভূমিকম্পের মাত্রা ৭.৫ Mw পরিমাপ করা হয়েছিল, এবং ২০০৪ ভারত মহাসাগরে ভূমিকম্প ও সুনামির পর এটা ছিল এই অঞ্চলের সবথেকে শক্তিশালী।  ভূমিকম্পটির উপকেন্দ্র পোর্ট ব্লেয়ার থেকে ২৬০ কিলোমিটার উত্তরে ছিল, এবং এর ভূকম্পন দক্ষিণ-পূর্ব ভারত, বাংলাদেশ, মায়ানমার, এবং থাইল্যান্ড থেকেও অনুভূত হয়েছিল। প্রশান্ত মহাসাগরীয় সুনামি সতর্কতা কেন্দ্র ভারত, বাংলাদেশ, মায়ানমার, ইন্দোনেশিয়া এবং থাইল্যান্ডে একটি সুনামির সতর্কবার্তা দেয়, যদিও এটি পরবর্তীতে সরে যায়। হতাহতের কোন খবর পাওয়া না গেলেও ভবনসমূহের কিছুটা ক্ষয়ক্ষতির কথা শুনা যায়। একই সময়ে, ২০০৯ শিজুকা ভূমিকম্পও জাপানের দক্ষিণ হনশুতে আঘাত হানে।