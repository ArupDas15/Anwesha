কুইন্টন ডি কক (ইংরেজি: Quinton de Kock; জন্ম: ১৭ ডিসেম্বর, ১৯৯২) জোহানেসবার্গে জন্মগ্রহণকারী দক্ষিণ আফ্রিকান ক্রিকেটার। এছাড়াও তিনি ঘরোয়া ক্রিকেটে গটেং এবং হাইভেল্ড লায়ন্সের পক্ষ হয়ে খেলছেন। আন্তর্জাতিক পর্যায়ে দক্ষিণ আফ্রিকা দলে তিনি উইকেট-কিপার কাম ব্যাটসম্যান হিসেবে দায়িত্ব পালন করেন। এরপূর্বে তিনি অনূর্ধ্ব-১৯ দলে প্রতিনিধিত্ব করেছেন। ২০১৩ সালের ইন্ডিয়ান প্রিমিয়ার লীগে তিনি সানরাইজার্স হায়দরাবাদের সাথে চুক্তিবদ্ধ হয়েছেন। কিন্তু দলে তেমন কোন অবদান রাখতে পারেননি। ১৮ ফেব্রুয়ারি, ২০১৩ তারিখে দক্ষিণ আফ্রিকায় অনুষ্ঠিত টুয়েন্টি২০ আন্তর্জাতিকে ১২৬ রান করে দ্বিতীয় সর্বোচ্চ রান সংগ্রহকারীর তালিকায় অন্তর্ভুক্ত হন।