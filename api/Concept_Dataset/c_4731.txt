ইউনিসেফ মীনা গণমাধ্যম পুরস্কার বা ইউনিসেফ মীনা মিডিয়া অ্যাওয়ার্ড (মীনা মিডিয়া পুরস্কার নামেও পরিচিত) হল ইউনিসেফ বাংলাদেশ কর্তৃক প্রদত্ত একটি স্বীকৃতি পুরস্কার। গণমাধ্যমে (মুদ্রণ, অনলাইন ও সম্প্রচার মাধ্যমে) শিশুদের বিষয়গুলি প্রচারে অসামান্য অবদান রাখার জন্য এই পুরস্কার প্রদান করা হয়। পুরস্কারটি ২০০৫ সাল থেকে ইউনিসেফ বাংলাদেশ দিয়ে আসছে।সাতটি বিভাগে এই পুরস্কার দেওয়া হয়। মুদ্রণ, রেডিও ও টেলিভিশনে প্রকাশিত/প্রচারিত, শিশুদের নিয়ে বা শিশুদের জন্য নির্মিত বিনোদনমূলক, সংবাদভিত্তিক বা জীবনধর্মী প্রকাশনা/অনুষ্ঠান/স্থিরচিত্র এই পুরস্কারের জন্য নির্বাচিত হয়।