কলকাতা শেয়ার বাজার বা দি ক্যালকাটা স্টক এক্সচেঞ্জ (পোষাকি নামঃ দি ক্যালকাটা স্টক এক্সচেঞ্জ অ্যাসোসিয়েশন লিমিটেড) হলো কলকাতা শহরের স্টক এক্সচেঞ্জ। এটি  লায়ন্স রেঞ্জে অবস্থিত। ১৯০৮ সালে চালু হওয়া এই স্টক এক্সচেঞ্জটি ভারতের দ্বিতীয় বৃহত্তম শেয়ার বাজার।১৮৩০ সাল নাগাদ কলকাতায় একটি নিম গাছের তলায় শেয়ার বাজারের কাজকর্ম চলত বলে জানা যায়। ভারতের সবচেয়ে পুরনো সিকিউরিটি ডিলিং হল ব্রিটিশ ইস্ট ইন্ডিয়া কোম্পানির লোন সিকিউরিটি। ১৯০৮ সালে ১৫০ জন সদস্য নিয়ে শেয়ার বাজার চালু হয়। লাইসনস রেঞ্জের বর্তমান শেয়ার বাজার ভবনটি নির্মিত হয় ১৯২৮ সালে। কলকাতা শেয়ার বাজার ১৯৫৬ সালের সিকিউরিটি কনট্র্যাকটস (রেগুলেশন) অ্যাক্টের আওতাভুক্ত বিষয়গুলির ক্ষেত্রে ভারত সরকারের অনুমোদন পায় ১৯৮০ সালের ১৪ এপ্রিল। ১৯৯৭ সাল পর্যন্ত শেয়ার কেনাবেচার সাধারণ নিয়মেই কলকাতা শেয়ার বাজারের কাজ চলত। ১৯৯৭ সালে সি-স্টার (সিএসই স্ক্রিন বেসড ট্রেডিং অ্যান্ড রিপোর্টিং) নামে ই-বাণিজ্য ব্যবস্থার সূত্রপাত ঘটে এখানে।বম্বে স্টক এক্সচেঞ্জ (বিএসই) ৫ শতাংশ শেয়ারের বিনিময়ে কলকাতা শেয়ার বাজারে কৌশলগত বিনিয়োগ করেছে।

