তিউনিসীয় চতুর্পাক্ষিক জাতীয় আলোচনা পরিষদ (আরবি: الرباعي التونسي للحوار الوطني‎‎‎); ফরাসি: Quartet du dialogue national; ইংরেজি: Tunisian National Dialogue Quartet) এমন চারটি বেসামরিক সংগঠনের সমষ্টিকে বোঝায় যারা ২০১১ সালে তিউনিসিয়ায় জুঁই বিপ্লব নামক ঐতিহাসিক আন্দোলনের মাধ্যমে দেশের ক্ষমতা পরিবর্তনের পর দেশে গণতন্ত্র ফিরিয়ে আনতে ও একটি স্থায়ী সংবিধান (তিউনিসিয়ার সংবিধান সমঝোতা ২০১৪) তৈরির উদ্দেশ্যে আলোচনায় অংশ নেন।[1]২০১৩-১৪ সালে তিউনিসিয়ার রাজনৈতিক সংকটের কারণে দেশটিতে সাংবিধানিক কার্যক্রম থেমে গেলে, ২০১৩ এর গ্রীষ্মে এই আলোচনা পরিষদ গঠন করা হয়। ইনাহদা বিরোধী আন্দোলনের মাধ্যমে সরকারকে মধ্যস্থতায় বাধ্য করা,ঐতিহাসিক একটি সংবিধান তৈরি করা ইত্যাদি সাফল্যের জন্য ২০১৫ সালের ৯ই অক্টোবর এই আলোচনা পরিষদকে (কুয়ার্টেট) নোবেল শান্তি পুরস্কার ২০১৫ দেয়া হয়।"চতুপাক্ষিক জাতীয় আলোচনা পরিষদ" নামক এই আলোচনা পরিষদটি তিউনিসিয়ার নিম্নোক্ত বেসামরিক সংগঠন নিয়ে গঠিত:
তিউনিসীয় সাধারণ শ্রমিক সংঘ (ফরাসী ভাষায় UGTT, Union Générale Tunisienne du Travail, উ্যনিওঁ জেনেরাল ত্যুনিজিয়েন দ্যু ত্রাভাই)
তিউনিসীয় শিল্প,বাণিজ্য ও হস্তশিল্প বিষয়ক সংস্থা (ফরাসী ভাষায় UTICA, Union Tunisienne de l'Industrie, du Commerce et de l'Artisanat উ্যনিওঁ ত্যুনিজিয়েন দ্য লাঁদ্যুস্ত্রি, দ্যু কোমের্স এ দ্য লার্তিজানা)
তিউনিসীয় মানবাধিকার সংস্থা (ফরাসী ভাষায় LTDH, La Ligue Tunisienne pour la Défense des Droits de l'Homme, লা লিগ ত্যুনিজিয়েন পুর লা দেফঁস দে দ্রোয়া দ্য লম)
তিউনিসীয় উকিল পরিষদ (ফরাসী ভাষায় Ordre National des Avocats de Tunisie, অর্দ্র্‌ নাসিওনাল দেজাভোকা দ্য ত্যুনিজি)