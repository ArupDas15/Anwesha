এথেল ব্যারিমোর (ইংরেজি: Ethel Barrymore; জন্ম: এথেল মে ব্লিদ; ১৫ আগস্ট ১৮৭৯ - ১৮ জুন ১৯৫৯) ছিলেন একজন মার্কিন অভিনেত্রী। তিনি ব্যারিমোর অভিনয়শিল্পী পরিবারের একজন। তাকে "মার্কিন মঞ্চনাটকের ফার্স্ট লেডি" বলে অভিহিত করা হয়। তিনি ছয় দশকের অধিক সময় মঞ্চে অভিনয় করেছেন। ১৯৪৪ সালে তিনি নান বাট দ্য লোনলি হার্ট চলচ্চিত্রে অভিনয় করে শ্রেষ্ঠ পার্শ্ব অভিনেত্রী বিভাগে একাডেমি পুরস্কার অর্জন করেন।