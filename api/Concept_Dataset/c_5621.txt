ইমপোস্টার সিন্ড্রোম (যা ইমপোস্টার ফেনোমেনন, ইমপোস্টোরিজম, ফ্রড সিনড্রোম নামে পরিচিত) একটি মানসিক অবস্থা যেখানে ব্যক্তি নিজের অর্জন সম্পর্কে দ্বিধায় থাকে। যার এমন সিন্ড্রোম থাকে সে সব সময় 'নিজে প্রতারক' হিসেবে অন্যদের কাছে প্রকাশ হওয়ার ভয়ে থাকে। বাহ্যিক সাফল্য থাকলেও ব্যক্তির এমন সিনড্রোম থাকলে নিজেকে প্রতারক মনে করে। এছাড়াও সে বিশ্বাস করে তার অর্জনের জন্য সে যোগ্য নয়। ইমপোস্টার সিনড্রোম আছে এমন ব্যক্তিরা নিজেদের অর্জনের জন্য ভাগ্যকে কারণ হিসেবে দায়ী করে। এছাড়াও তারা নিজেদের সাফল্যের জন্য অন্যদের প্রতারিত করার মতো বুদ্ধিকে কারণ হিসেবে মনে করে।  শুরুর দিকে ইমপোস্টার সিনড্রোমকে নারীদের সমস্যা বলে মনে করা হতো, বর্তমানে নারী-পুরুষ সবাই এই সিনড্রোম আছে বলে গবেষণা বলছে। .