ফার্সি বর্ণমালা বা ফার্সি-আরবি বর্ণমালা (ফার্সি: الفبای فارسی‎‎) হল আরবি লিপির উপর ভিত্তি করে লেখার একটি পদ্ধতি। মূল লিপিটি বিশেষভাবে আরবি ভাষার জন্য ব্যবহার করা আর ফার্সি ভাষায় আরবি বর্ণামালার সাথে আরও চারটি অক্ষর যোগ করা হয়েছে, এই অতিরিক্ত অক্ষরগুলো হল :پ [p], چ [t͡ʃ], ژ [ʒ] এবং گ[ɡ]। অন্যান্য আরও বেশ কিছু ভাষায় পারসিক-আরবি লিপি ব্যবহার করা হয়। ফার্সি ভাষা ছাড়াও পারসিক-আরবি লিপি আরও যেসকল ভাষায় ব্যবহার করা হয়, সেগুলো হল উর্দু, সিন্ধি, সারাইকি, কুর্দি, লুরি, উসমানীয় তুর্কি, বেলুচ, পাঞ্জাবি, তাতার, আজেরি এবং এবং আরও অন্যান্য।
আরবি নয় এমন শব্দ উচ্চারণ এবং লেখার ক্ষত্রে বিভিন্ন ভাষাতে মূল লিপিতে বিদ্যমান অক্ষরগুলোর সাথে বিন্দু, রেখা ইত্যাদি যোগ করে নতুন নতুন অক্ষর সংযোগজন করা হয়েছে।আধুনিক ফার্সিতে ৩২ টি বর্ণমালা রয়েছে।
পারসিক-আরবি লিপিতে বাক্যগুলো একত্রিতভাবে লেখা হয়। অধিকাংশ ক্ষেত্রেই প্রতিটি অক্ষর একে অপরের সাথে যুক্ত থাকে। কম্পিউটারে লেখার ক্ষেত্রেও এই বৈশিষ্ঠটি অক্ষুণ্ণ রাখা হয়েছে। যার ফলে কম্পিউটারে যখন পারসিক-আরবি লিপিতে কিছু লেখা হয় তখন অক্ষরগুলো একে অপরের সাথে যুক্ত হয়ে লেখা হতে থাকে। অসম্পৃক্তভাবে লেখাগুলো সাধারণত গ্রহণ করা হয় না। পারসিক-আরবি লিপি এবং আরবি লিপিতে শব্দগুলো লেখা হয় ডান থেকে বাম দিকে এবং নম্বরগুলো লেখা হয়ে থাকে বাম থেকে ডান দিকে।

