চাঁদ রাত (উর্দু: چاند رات‎‎, হিন্দি: चाँद रात; আক্ষরিক অর্থে চাঁদের রাত) মুসলিম উৎসব ঈদুল ফিতরের প্রাক্কালে বাংলাদেশ, পাকিস্তান এবং ভারতে ব্যবহৃত একটি বাংলা, উর্দু এবং হিন্দি ভাষার বাচন; এছাড়া এর অর্থ আরবী মাস শাওয়ালের প্রথম তারিখে উদিত একটি নতুন চাঁদযুক্ত রাতও হতে পারে। চাঁদ রাত হচ্ছে উদ্‌যাপনের সময়, এই সময় পরিবার ও বন্ধুরা রমজানের শেষ দিনে নতুন চাঁদ দেখার জন্য খোলা জায়গায় জড়ো হয়, নতুন চাঁদ ইসলামী শাওয়াল মাসের আগমন এবং ঈদের দিনকে ইঙ্গিত করে। একবার যখন চাঁদ দেখা যায়, তখন লোকেরা একে অপরকে চাঁদ রাত মোবারক ("নতুন চাঁদের শুভকামনা") বা ঈদ মোবারক ("ঈদের দিনের শুভকামনা") জানায়। মহিলা এবং মেয়েরা মেহেদি দিয়ে তাদের হাত সজ্জিত করে এবং পরের দিন ঈদের জন্য লোকেরা মিষ্টিজাত প্রস্তুত করে এবং শেষ দফায় কেনাকাটা করে। শহরের রাস্তাগুলো একটি উৎসবের এবং বিপণনের দোকানো উজ্জ্বল আলোতে সজ্জিত হয়, একই সাথে এই রাতে বাজারগুলো গভীর রাত অবধি খোলা থাকে। পুরো দক্ষিণ এশিয়া জুড়ে মুসলমানরা (এবং মাঝে মাঝে অমুসলিমরাও) সামাজিক-সাংস্কৃতিক তাৎপর্যপূর্ণভাবে চাঁদ রাতের উৎসব আবেগের সাথে উদযাপিত করে। এই রাতটি বড়দিনের প্রাক্কালের সাথে তুলনীয়।