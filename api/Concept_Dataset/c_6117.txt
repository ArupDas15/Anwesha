ডিভিডি (ইংরেজি: DVD), যা ডিজিটাল ভিডিও ডিস্ক (Digital Video Disc) বা ডিজিটাল ভার্সাটাইল ডিস্ক (Digital Versatile Disc) নামেও পরিচিত, এক ধরনের অপটিকাল ডিস্ক-ভিত্তিক উপাত্ত সংরক্ষণের ফরম্যাট। আধুনিক ডিজিটাল যুগের অনেক বেশি তথ্য রাখার চাহিদা থেকে এর সৃষ্টি। এর ধারণক্ষমতা সাধারণত ৪.৭ গিগা বাইট (একটি স্তর বা লেয়ার) বা ৮.৫৪ গিগাবাইট (দুইটি স্তর)। একটি ৪.৭ গিগাবাইটের ডিভিডিতে একটি সিডির প্রায় ৬ গুণ বেশি তথ্য রাখা যায়। ডিভিডির লেসার হিসেবে ৬৫০ ন্যানোমিটারের তড়িৎ-চুম্বকীয় তরঙ্গ ব্যবহার করা হয়, যার বর্ণ লাল।

