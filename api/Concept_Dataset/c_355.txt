এইসব দিনরাত্রি ১৯৮৫ সালে বিটিভিতে প্রচারিত হুমায়ূন আহমেদ পরিচালিত একটি জনপ্রিয় পারিবারিক নাটক। নাটকটা সেই সময় এতটাই জনপ্রিয় ছিল যে নাটক চলাকালীন সময়ে ঢাকার ব্যস্ত রাস্তাগুলো ফাঁকা থাকত। নাটকটি ঢাকা শহরে বসবাসকারী একটি মধ্যবিত্ত পরিবারের গল্প বলে। নাটকটিতে একটি সাধারণ মধ্যবিত্ত পরিবারের সুখ, ভালোবাসা, বিয়ে, মৃত্যু, সমস্যা ইত্যাদিই দেখানো হয়েছে। গল্পটা শেষ হয় "টুনি" নামের লিউকেমিয়ায় আক্রান্ত এক ছোট মেয়ের মৃত্যুর মধ্য দিয়ে। ছোট মেয়েটির মৃত্যু পুরো দেশে একটা আলোড়ন তোলে। অনেকেই হুমায়ূন আহমেদকে "টুনি" চরিত্রটিকে বাঁচিয়ে রাখার অনুরোধ করেন। কিন্তু হুমায়ূন আহমেদ তার সিদ্ধান্তে অটল থাকেন।

