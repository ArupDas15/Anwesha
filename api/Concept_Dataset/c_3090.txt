রাজা হাসান (উর্দু: رضا حسن‎‎; জন্ম: ৮ জুলাই, ১৯৯২) পাঞ্জাবের শিয়ালকোটে জন্মগ্রহণকারী পাকিস্তানের উদীয়মান ক্রিকেটার। পাকিস্তান ক্রিকেট দলের অন্যতম সদস্য হিসেবে রয়েছেন। দলে তিনি মূলত বোলার। কার্যকরী বামহাতি অর্থোডক্স স্পিন ও দোসরায় ব্যাটসম্যানদেরকে বিভ্রান্তিতে ফেলায় পারদর্শী।
২০১০ সালে ইংল্যান্ড সফরে সাঈদ আজমলের সাথে তিনি দানিশ কানেরিয়ার স্থলাভিষিক্ত হন। ইজাজ আহমেদের অনুপ্রেরণায় রাজার খেলোয়াড়ী জীবনের সূত্রপাত ঘটে। ২০১২ সালে ১৯ বছর বয়সে শ্রীলঙ্কার বিপক্ষে দলের সদস্য মনোনীত হন। সেপ্টেম্বর, ২০১২ সালে অস্ট্রেলিয়ার বিপক্ষে টুয়েন্টি২০ আন্তর্জাতিকে তার অভিষেক ঘটে। সংযুক্ত আরব আমিরাতে অনুষ্ঠিত টি২০ সিরিজের প্রথম খেলায় তিনি দুই উইকেট পান। ১০ অক্টোবর, ২০১৪ তারিখে একই মাঠে ও একই দলের বিরুদ্ধে তার একদিনের আন্তর্জাতিকে অভিষেক ঘটে।