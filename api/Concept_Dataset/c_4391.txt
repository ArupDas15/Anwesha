হংকং ক্রিকেট দল (ইংরেজি: Hong Kong cricket team) আন্তর্জাতিক ক্রিকেটে হংকংয়ের প্রতিনিধিত্বকারী ক্রিকেট দল। দলটি ১৮৬৬ সালে সর্বপ্রথম ক্রিকেট খেলায় অংশ নেয়। ১৯৬৯ সাল থেকে হংকং দল আন্তর্জাতিক ক্রিকেট কাউন্সিলের সহযোগী সদস্য দেশের মর্যাদা পায়। বর্তমানে দলটি আইসিসি’র র‌্যাঙ্কিং প্রথায় ২০তম এবং টেস্ট বহির্ভূত দেশ হিসেবে এশিয়ায় তৃতীয় সর্বোচ্চ র‌্যাঙ্কিংধারী দল।বর্তমানে দলের অধিনায়কত্ব করছেন বাবর হায়াত এবং দলের কোচ হিসেবে রয়েছেন সায়মন কুক।