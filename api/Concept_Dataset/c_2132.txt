চট্টগ্রাম রপ্তানি প্রক্রিয়াকরণ অঞ্চল (যা চট্টগ্রাম ইপিজেড নামে পরিচিত) বাংলাদেশের চট্টগ্রাম জেলার দক্ষিণ হালিশহরে অবস্থিত।  বাংলাদেশের আটটি রপ্তানি প্রক্রিয়াকরণ অঞ্চলের মধ্যে প্রথম ও প্রধান এই ইপিজেডটি ১৯৮০ সালে বাংলাদেশ সরকার কর্তৃক সংসদে পাশ হওয়া আইনবলে ১৯৮৩ সালে প্রতিষ্ঠিত হয়। ২০১০ সালে, এফডিআই ম্যাগাজিনের একটি জরিপে সিইপিজেড প্রতিযোগিতামূলক সেরা খরচ বিভাগে তৃতীয় স্থান অর্জন করে এবং বিশ্বের ৭০০টি অর্থনৈতিক অঞ্চলের মধ্যে বিশ্ব র‍্যাংকিংয়ে সেরা অর্থনৈতিক সম্ভাবনাময় হিসাবে চতুর্থ স্থান অর্জন করে।