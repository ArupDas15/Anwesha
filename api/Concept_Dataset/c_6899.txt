আটকে পড়া পাকিস্তানি বা উদ্বাস্তু পাকিস্তানি (উর্দু: پھنسے ہوئے پاکستانی‎‎;ইংরেজি ভাষায়: Stranded Pakistanis) বলতে এমন এক মুসলিম জনগোষ্ঠীকে বোঝায় যারা ১৯৪৭ সালে ভারত বিভাগের পূর্বে ভারতের বিহারে থাকতো এবং ভারত বিভাগের পর তদানীন্তন পূর্ব পাকিস্তানে (বর্তমান বাংলাদেশ) অভিবাসী হয়ে এসেছে। তারা ১৯৭১ সালে বাংলাদেশের স্বাধীনতা যুদ্ধের সময় পাকিস্তানের পক্ষে ছিল বিধায় বাংলাদেশ স্বাধীন হওয়ার পর শরণার্থী হিসেবে জীবন যাপন করছে।
২০০৮ সালের আগে পর্যন্ত বিহারিরা রাষ্ট্রহীন ছিল যখন ঢাকা হাইকোর্টের একটি রায় তাদেরকে বাংলাদেশী নাগরিকত্বের অধিকার প্রদান করে। এই রায় বাংলাদেশের স্বাধীনতা যুদ্ধের সময় প্রাপ্তবয়স্ক শরণার্থীদের আওতাভুক্ত নয়।  ২০১৫ সালের মার্চ মাসে পাকিস্তানের পররাষ্ট্র মন্ত্রণালয় বলেছে যে ১৭০,০০০ এর ও বেশি বিহারীকে পাকিস্তানে ফেরত পাঠানো হয়েছে এবং অবশিষ্ট 'আটকে পড়া পাকিস্তানিরা' আর তাদের দায়িত্ব নয় বরং বাংলাদেশের দায়িত্ব।