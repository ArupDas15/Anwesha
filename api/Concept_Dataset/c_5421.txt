দেশ পশ্চিমবঙ্গের সাহিত্য বিষয়ক বাংলা পাক্ষিক পত্রিকা, যা কলকাতা থেকে প্রকাশিত হয়। নভেম্বর ২৪, ১৯৩৩ সাল থেকে আনন্দবাজার পত্রিকা গ্রুপ কর্তৃক প্রতি মাসের ২ এবং ১৭ তারিখে প্রকাশিত হয়। প্রথম সম্পাদক ছিলেন সত্যেন্দ্রনাথ মজুমদার (১৮৯১-১৯৫৪)। বঙ্কিমচন্দ্র সেন দ্বিতীয় সম্পাদক। এরপর দীর্ঘকালের সম্পাদক ছিলেন সাগরময় ঘোষ।  সাগরময় ঘোষের পরে একবছরের জন্য দায়িত্ব গ্রহণ করেন অমিতাভ রায় পরবর্তীতে হর্ষ দত্তকে দায়িত্ব দেওয়া হয়, বর্তমানে সুমন সেনগুপ্ত সম্পাদনার দায়িত্ব পালন করছেন। প্রথম দিকে এটি পুরোপুরি সাহিত্য পত্রিকা ছিলো।  যদিও দেশে এখন সাহিত্য ছাড়া রাজনীতি, খেলা, আজকাল, বাংলার হালচাল, সিনেমা, থিয়েটার, সাম্প্রতিক বিষয় - সব নিয়ে ছাপা হচ্ছে।
দেশ এখনও বাংলাভাষী বুদ্ধিজীবীদের সেরা সাহিত্য পত্রিকা হিসাবে বিবেচিত হয়। এটি প্রায়শই "বাংলার নিউ ইয়র্কার" হিসাবে উল্লেখ করা হয় । বাংলা ভাষা ও সাহিত্যের বিশিষ্ট লেখক এবং প্রবীণদের প্রায় সকলেই রবীন্দ্রনাথ ঠাকুর থেকে সত্যজিৎ রায়, মহাশ্বেতা দেবী, সুনীল গঙ্গোপাধ্যায়, রচনায় কখনও কখনও বা অন্য লেখা রয়েছে। দেশের পূজা ইস্যু বাংলা সাহিত্যে একটি প্রধান সাহিত্যের আকর্ষণ রয়ে গেছে।   ভারতের প্রাচীনতম এবং ঐতিহ্যবাহী পত্রিকাগুলির মধ্যে অন্যতম এই পত্রিকাটি বর্তমানে  অষ্টাদশ বছরে পা দিয়েছে। উক্ত পত্রিকার 'বইয়ের দেশ' নামে একটি উপ-প্রকাশনা রয়েছে (২০০৩ সাল থেকে) যাহা বাংলা এবং ইংরেজি ভাষার সর্বশেষ বইগুলি সুপরিচিত লেখক এবং সমালোচকরা পর্যালোচনা করে। এটি একটি ত্রৈমাসিক পত্রিকা।

