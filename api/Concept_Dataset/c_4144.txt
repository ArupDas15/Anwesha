‘‘বাংলাদেশের সংবিধান আন্তর্জাতিকভাবে স্বীকৃত সকল মানবাধিকার ও সুশাসন নিশ্চিতকরণ, রাষ্ট্রীয় মৌলিক নীতির বাস্তবায়ন ও মৌলিক অধিকার রক্ষায় নিশ্চয়তা বিধান করেছে। তবে, একই সংবিধানে অগণিত গণতন্ত্রবিরোধী আচরণ গ্রহণে এ সকল অধিকারকে অস্বীকার করে চলেছে।‘’ - মোঃ শরিফুল ইসলামের বক্তব্য। ২০০৫ সালে বাংলাদেশ ধারাবাহিকভাবে রাজনৈতিক অস্থিরতার ন্যায় অভূতপূর্ব অভিজ্ঞতার তিক্ত স্বাদ আস্বাদন করে। ১৭ আগস্ট, ২০০৫ তারিখে দেশের চৌষট্টি জেলায় একযোগে চার শতাধিক বোমা বিস্ফোরিত হয়েছিল। ফলশ্রুতিতে এই অস্থিরতা ও এর জাতীয় নিরাপত্তা ব্যবস্থায় বিঘ্ন সৃষ্টির ফলে বাংলাদেশে মানবাধিকার অবনতিতে প্রশ্নের মুখোমুখি হতে হয়।
বাংলাদেশের নিরাপত্তা বাহিনীকে অনবরত অ্যামনেস্টি ইন্টারন্যাশনাল ও হিউম্যান রাইটস্‌ ওয়াচের কাছ থেকে মানবাধিকার লঙ্ঘনের বিষয়ে সমালোচনার মুখোমুখি হতে হচ্ছে। তন্মধ্যে, বিচারবহির্ভূত সংক্ষিপ্ত সময়ে মৃত্যুদণ্ড প্রদান, ক্ষমতার অপব্যবহার ও হেফাজতকালীন নির্যাতন অন্যতম। মানবাধিকার সংস্থাগুলোর প্রতিবেদক ও মানবাধিকার কর্মীদেরকে হয়রানি ও কর্তৃপক্ষের হুমকি-ধামকির সম্মুখীন হতে হয়েছে। ২০০৩ সাল থেকে ন্যায়বিচারে আইনগত বাঁধা ও নিরাপত্তা বাহিনীর জবাবদিহিতার স্বচ্ছতার বিষয়ে সাধারণ জনগণের কাছে গ্রহণযোগ্যতা দূরত্ব সৃষ্টি করছে।হিন্দু ও আহ্‌মদীয়া মুসলিম সংখ্যালঘু সম্প্রদায় সমঝোতামূলক রাষ্ট্রে অবস্থান করছে ও দুর্নীতি অদ্যাবধি প্রধান অন্তরায় হয়ে দাঁড়িয়েছে। এরফলে ট্রান্সপারেন্সি ইন্টারন্যাশনাল ২০০১ থেকে ২০০৫ সাল পর্যন্ত ধারাবাহিকভাবে পাঁচ বছর বিশ্বের সর্বাপেক্ষা দুর্নীতিগ্রস্ত রাষ্ট্র হিসেবে বাংলাদেশকে তালিকাভুক্ত রেখেছিল।