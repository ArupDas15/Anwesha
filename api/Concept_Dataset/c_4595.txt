গুলদারা জেলা আফগানিস্তানের কাবুল প্রদেশের উত্তর-পশ্চিম অংশে অবস্থিত। ২০০৬ সালের জাতিসংঘ শরণার্থীবিষয়ক হাইকমিশনার এর আধিকারিক হিসাব অনুযায়ী এখানকার জনসংখ্যা প্রায় ২৫,২১৩ জন এর মত। যার মধ্যে থেকে প্রায় ৭০% এর মত তাজিক সম্প্রদায়ের এবং ৩০% এর মত পশতুন সম্প্রদায়ের লোকজন বসবাস করে থাকেন।ভৌগোলিক অবস্থান অনুযায়ী জেলাটির পশ্চিমে পারভান প্রদেশের সীমান্ত, উত্তরে ফারজা জেলা, কারাবাঘ, কালাকান এবং মীর বাচা কট জেলাসমূহ রয়েছে, এছাড়া পূর্ব ও দক্ষিণে শাকদারা জেলার সীমানা ঘিরে রেখেছে। এটির সদর দপ্তর হল গুলদারা, যেখানে জেলার উত্তর-পূর্বাঞ্চলের একটি গ্রাম নিয়ে গঠন করা হয়েছিল। জেলাটি প্রায় ৪৫ টির মত গ্রাম নিয়ে গঠন করা হয়েছে। জেলাটি বুরহানউদ্দিন রব্বানী সরকারে অধীনস্থ না যাওয়া পর্যন্ত শাকদারা জেলা এর অংশ ছিল। গৃহযুদ্ধকালীন সময়ে জেলাটির প্রায় সম্পূর্ণ এলাকা ধ্বংস হয়ে গিয়েছিল। এছাড়াও কাবুলের প্রধান সড়কের কাছাকাছি প্রধান গ্রামগুলোও বিলীন হয়ে যায়। এটি বিচ্ছিন্ন গ্রামগুলির সমন্বয়ে একটি ছোট জেলা হিসেবে পরিচিত।

