১৯শ শতাব্দী গ্রেগরীয় পঞ্জিকা অনুসারে ১৮০১ থেকে ১৯০০ সাল পর্যন্ত সময়কাল।
এই শতাব্দীতে স্পেনীয়, পর্তুগিজ ও উসমান সাম্রাজ্যের পতন শুরু হয় এবং পবিত্র রোম সাম্রাজ্য ও মোঘল সাম্রাজ্যের পতন সম্পূর্ণ হয়।
নেপোলিয়নীয় যুদ্ধসমূহশেষে ব্রিটিশ সাম্রাজ্য বিশ্বের নেতৃত্বে আবির্ভূত হয়। বিশ্বের এক চতুর্থাংশ জনগণ ও এক-ত্রৃতীয়াংশ ভূখণ্ড এ সাম্রাজ্যের অধীনস্থ ছিল।
সারা বিশ্বে দাসবৃত্তি ব্যাপকভাবে হ্রাস পায়। বিদ্যুৎ, স্টিল ও পেট্রোলিয়ামের ব্যবহার বাড়ে ও একটি দ্বিতীয় শিল্পবিপ্লব ঘটে যার ফলশ্রুতিতে জার্মানি, জাপান ও মার্কিন যুক্তরাষ্ট্র বিশ্বশক্তি হিসেবে আবির্ভূত হয় এবং এরা নিজ নিজ সাম্রাজ্য বিস্তারে ব্যস্ত হয়ে পড়ে। অন্যদিকে, রাশিয়া ও চীন অন্যান্য বিশ্বশক্তির সাথে প্রতিযোগিতায় পিছিয়ে পড়ে, ফলে এ সাম্রাজ্যগুলোতে সামাজিক নৈরাজ্য বেড়ে যায়।

