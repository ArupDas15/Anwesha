স্টিফেন পল ফ্লেমিং, ওএনজেডএম (ইংরেজি: Stephen Fleming; জন্ম: ১ এপ্রিল, ১৯৭৩) ক্রাইস্টচার্চে জন্মগ্রহণকারী নিউজিল্যান্ডের সাবেক আন্তর্জাতিক ক্রিকেটার। টেস্ট ও একদিনের আন্তর্জাতিকে ‘ব্ল্যাক ক্যাপস’ নামে পরিচিত নিউজিল্যান্ড জাতীয় ক্রিকেট দলের অধিনায়কের দায়িত্ব পালন করেন স্টিফেন ফ্লেমিং।
১১১টি টেস্ট খেলে নিউজিল্যান্ডের পক্ষে দ্বিতীয় সর্বাধিক টেস্ট খেলোয়াড়ের মর্যাদা লাভ করেন। পাশাপাশি সবচেয়ে অধিক সময় খেলেন ও দলের নেতৃত্বে থেকে ভারত, ইংল্যান্ড, ওয়েস্ট ইন্ডিজ, শ্রীলঙ্কা, বাংলাদেশ ও জিম্বাবুয়ের বিপক্ষে ২৮ টেস্ট জয়ের মাধ্যমে সর্বাধিক সফলতা লাভ করেন।


== খেলোয়াড়ী জীবন ==
বামহাতি ব্যাটসম্যান ফ্লেমিং মার্চ, ১৯৯৪ সালে টেস্টে অভিষিক্ত হন। ভারতের বিপক্ষে অনুষ্ঠিত ঐ টেস্টে ৯২ রান করে ম্যান অব দ্য ম্যাচের পুরস্কার লাভ করেছিলেন তিনি। ১৯৯৬-৯৭ মৌসুমে সফরকারী ইংল্যান্ড দলের বিপক্ষে অকল্যান্ডে অনুষ্ঠিত প্রথম টেস্টে তিনি তার প্রথম সেঞ্চুরি করেন। ঐ সিরিজের তৃতীয় টেস্টে লি জার্মনের কাছ থেকে অধিনায়কত্ব গ্রহণ করেন মাত্র ২৩ বছর ৩২১ দিন বয়সে। এরফলে তিনি নিউজিল্যান্ডের সর্বকনিষ্ঠ অধিনায়কের মর্যাদা লাভ করেন।


== শততম টেস্ট ==
২০০৬ সালে শততম টেস্টে অংশগ্রহণ করেন। দক্ষিণ আফ্রিকার বিপক্ষে ঐ খেলায় তিনি ০ ও ৬ রান তুলেন। ১২৮ রানের ব্যবধানে পরাজিত হয় তার দল। ঐ একই খেলায় জ্যাক ক্যালিস ও শন পোলক নিজেদের শততম টেস্টে জয়ের মাধ্যমে উদ্‌যাপন করেন।


== মূল্যায়ন ==
মূলতঃ তিনি তার অধিনায়কত্বের জন্য স্মরণীয় হয়ে রয়েছেন। শেন ওয়ার্নের ন্যায় ক্রিকেটারগণ তাকে বিশ্ব ক্রিকেটে সেরা অধিনায়কদের একজনরূপে অভিহিত করেছেন। সাম্প্রতিককালে গ্রেম সোয়ান তার দেখা সত্যিকারের দুইজন অধিনায়কদের মধ্যে অ্যান্ড্রু স্ট্রসের সাথে তাকেও অন্তর্ভুক্ত করেছেন।তীক্ষ্ণবুদ্ধিসম্পন্ন অধিনায়ক হিসেবে স্টিফেন ফ্লেমিংয়ের সুনাম ছিল। এছাড়াও, ধ্রুপদী ঘরানার বামহাতি ব্যাটসম্যান হিসেবে পরিচিতি পেয়েছেন তিনি। ১১১টি টেস্টে অংশগ্রহণ করে নিউজিল্যান্ডীয়দের মাঝে দ্বিতীয় সর্বোচ্চ স্থানে আরোহণ করেছেন। সমগ্র খেলোয়াড়ী জীবনে সাত সহস্রাধিক রান তুলতে পেরেছেন। মার্টিন ক্রো’র অবসর গ্রহণের পর একদল তরুণ খেলোয়াড়কে সাথে নিয়ে দল পরিচালনায় অগ্রসর হন। এ সময়ে তিনবার ক্রিকেট বিশ্বকাপে দলকে নেতৃত্ব দেয়ার সৌভাগ্য হয় তার। কিন্তু কোনবারই সফলতা পাননি। তবে, স্বর্ণালী মুহূর্ত আসে ২০০০ সালের আইসিসি চ্যাম্পিয়ন্স ট্রফিতে। তার দল প্রথমবারের মতো আইসিসির কোন শিরোপা লাভে সক্ষম হয়।


== বিতর্কিত ভূমিকা ==
১৯৯৫ সালের এক সফরে দলীয় সঙ্গী ম্যাথু হার্ট, শেন থমসন ও ডিওন ন্যাশের সাথে একটি হোটেল মারিজুয়ানা সেবনকালে ধরা পড়লেও এ বিতর্ক থেকে রক্ষা পান। তবে, দক্ষিণ আফ্রিকায় এ ঘটনায় সর্বমোট ৬জন খেলোয়াড়কে জরিমানা করা হয়েছিল।


== অবসর ==

২৬ মার্চ,২০০৮ তারিখে আন্তর্জাতিক ক্রিকেট থেকে অবসর নেন তিনি।২০০৮ সালে অনুষ্ঠিত ইন্ডিয়ান প্রিমিয়ার লীগে চেন্নাই সুপার কিংস দলে $৩৫০,০০০ মার্কিন ডলারের বিনিময়ে চুক্তিবদ্ধ হন। পরবর্তীতে ২০০৯ সাল থেকে দলীয় কোচের দায়িত্বভার পালন করছেন। ফেব্রুয়ারি, ২০১৫ সালে বিগ ব্যাশ লীগে মেলবোর্ন স্টার্সের কোচ হিসেবে চুক্তিতে স্বাক্ষর করেন।


== ব্যক্তিগত জীবন ==
৯ মে, ২০০৭ তারিখে দীর্ঘদিনের বান্ধবী কেলি পেইনের সাথে ওয়েলিংটনে বিবাহ-বন্ধনে আবদ্ধ হন। এ দম্পতির কন্যা টেলা ২০০৬ সালে জন্মগ্রহণ করে। ইন্ডিয়ান প্রিমিয়ার লীগের সেমি-ফাইনালের পূর্বে দ্বিতীয় সন্তান কুপারের জন্মগ্রহণের কারণে নিউজিল্যান্ডে ফিরে আসেন। তার বাবা সাউথ ক্রাইস্টচার্চ ক্রিকেট ক্লাবের সভাপতি ছিলেন। ২০১১ সালে রাণীর জন্মদিনের সম্মানে আয়োজিত অনুষ্ঠানে ক্রিকেটে সবিশেষ ভূমিকা রাখায় তাকে নিউজিল্যান্ড অর্ডার অব মেরিট উপাধিতে ভূষিত করা হয়।


== রেকর্ডসমূহ ==


=== আন্তর্জাতিক রেকর্ড ===
২৪ এপ্রিল, ২০০৭ তারিখ পর্যন্ত সর্বাধিকসংখ্যক একদিনের আন্তর্জাতিকে অধিনায়কত্ব করেন।
১৯৯৭ সালে ফিল্ডার হিসেবে এক মৌসুমে সর্বাধিক ২৮ ক্যাচ নেন।


=== জাতীয় রেকর্ড ===
নিউজিল্যান্ডীয় হিসেবে সর্বাধিক ৭১৭২ রান ও ১১১ টেস্টে অংশগ্রহণ।
নিউজিল্যান্ডীয় হিসেবে সর্বাধিক ৮০০৭ রান ও ২৭৯টি একদিনের আন্তর্জাতিকে অংশগ্রহণ।
নিউজিল্যান্ডীয় হিসেবে বিদেশে (কলম্বো) সর্বাধিক অপরাজিত ২৭৪ রান সংগ্রহ।
নিউজিল্যান্ডীয় হিসেবে টেস্ট ও একদিনের আন্তর্জাতিকে সর্বাধিকসংখ্যক ১৭১ ও ১৩২ ক্যাচ ধরা।
নিউজিল্যান্ড জাতীয় ক্রিকেট দলের অধিনায়ক হিসেবে সর্বাধিক ৮০ টেস্টে অধিনায়কের দায়িত্ব পালন।
নিউজিল্যান্ড জাতীয় ক্রিকেট দলের অধিনায়ক হিসেবে সর্বাধিক ২১৮টি একদিনের আন্তর্জাতিকে অধিনায়কের দায়িত্ব পালন।


=== টেস্ট শতক ===
নিচের ছকে স্টিফেন ফ্লেমিংয়ের টেস্ট শতকের সংক্ষিপ্ত বিবরণ দেয়া হলো:-


=== একদিনের আন্তর্জাতিক খেলায় শতক ===


== তথ্যসূত্র ==


== আরও দেখুন ==
জেমস ফ্রাঙ্কলিন
ওয়াল্টার হ্যাডলি
পাইকিয়াসোথি সারাভানামুত্তু স্টেডিয়াম
আইসিসি চ্যাম্পিয়ন্স ট্রফির শতরানের তালিকা
২০০৭-০৮ বাংলাদেশ ক্রিকেট দলের নিউজিল্যান্ড সফর


== বহিঃসংযোগ ==
ইএসপিএনক্রিকইনফোতে স্টিফেন ফ্লেমিং  (ইংরেজি)ক্রিকেটআর্কাইভে স্টিফেন ফ্লেমিং   (সদস্যতা প্রয়োজনীয়) (ইংরেজি)
Stephen Fleming: Home page
New Zealand Cricket, the official website of New Zealand Cricket Inc
Siddhartha Vaidyanathan in Mohali (২৪ অক্টোবর ২০০৬)। "Champions Trophy 2006: 'My style of captaincy has gone 360 degrees' - Fleming"। ESPNCricinfo। সংগ্রহের তারিখ ২৬ ফেব্রুয়ারি ২০১৩।