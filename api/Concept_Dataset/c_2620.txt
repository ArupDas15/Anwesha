রুশ ফুটবল ইউনিয়ন (রুশ: Российский Футбольный Союз, রসিস্কি ফুতবলনি সয়ুজ, ইংরেজি: Russian Football Union; এছাড়াও সংক্ষেপে আরএফএস নামে পরিচিত) হচ্ছে রাশিয়ার ফুটবলের সর্বোচ্চ নিয়ন্ত্রক সংস্থা।  এই সংস্থাটি ১৯১২ সালের ১৯শে জানুয়ারি তারিখে প্রতিষ্ঠিত হয়েছে। এটি প্রতিষ্ঠার বছরেই ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি প্রতিষ্ঠার ৪২ বছর পর ১৯৫৪ সালে সংস্থাটি তাদের আঞ্চলিক সংস্থা উয়েফার সদস্যপদ লাভ করে। এই সংস্থার সদর দপ্তর রাশিয়ার রাজধানী মস্কোয় অবস্থিত।
এই সংস্থাটি রাশিয়ার পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে রুশ প্রিমিয়ার লীগ, রুশ নারী ফুটবল চ্যাম্পিয়নশিপ, রুশ কাপের মতো প্রতিযোগিতার সকল কার্যক্রম পরিচালনা করে। আরএফএস রুশ ফুটবল প্রিমিয়ার লীগ এবং রাশিয়ার বেশিরভাগ ফুটবল লীগের জন্য রেফারি এবং ফুটবল টুর্নামেন্ট নিষেধাজ্ঞা প্রদান করে। বর্তমানে রুশ ফুটবল ইউনিয়নের সভাপতির দায়িত্ব পালন করছেন আলেসাদ্র দুকাফ এবং সাধারণ সম্পাদকের দায়িত্ব পালন করছেন আলেক্সান্দ্র আলায়েভ।