রিচার্ড জন হ্যাডলি (ইংরেজি: Richard Hadlee; জন্ম: ৩ জুলাই, ১৯৫১) ক্রাইস্টচার্চের সেন্ট আলবানস এলাকায় জন্মগ্রহণকারী সাবেক ও বিশ্বখ্যাত নিউজিল্যান্ডীয় আন্তর্জাতিক ক্রিকেট তারকা। নিউজিল্যান্ড ক্রিকেট দলের অন্যতম খেলোয়াড় ছিলেন।
১৯৭৩ থেকে ১৯৯০ সময়কালে নিউজিল্যান্ড জাতীয় দলের পক্ষে টেস্ট ক্রিকেট ও একদিনের আন্তর্জাতিক ক্রিকেট খেলতেন। সর্বকালের অন্যতম সেরা অল-রাউন্ডারসহ নিউজিল্যান্ডের ক্রিকেট ইতিহাসের সেরা খেলোয়াড় হিসেবে বিবেচিত হয়েছেন ‘পেডেল’ ডাকনামে পরিচিত রিচার্ড হ্যাডলি।