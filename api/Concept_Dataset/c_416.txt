মানস জাতীয় উদ্যান (ইংরেজি: Manas National Park) আসামের এক অন্যতম রাষ্ট্রীয় উদ্যান, ইউনেস্কোর দ্বারা স্বীকৃত প্রাকৃতিক বিশ্ব ঐতিহ্যবাহী স্থান (World Heritage site), ব্যাঘ্র প্রকল্প সংরক্ষিত বনাঞ্চল (Project Tiger Reserve), হাতি সংরক্ষিত বনাঞ্চল (Elephant Reserve), তথা বায়োস্ফিয়ার রিজার্ভ (Biosphere Reserve)৷ এটি গুয়াহাটি থেকে প্রায় ১৭৬ কিলোমিটার নিকটে বরপেটা জেলার উত্তরাঞ্চলে, ভুটান পর্বতের পাদদেশে অবস্থিত। উত্তরে মানস নদী তথা ভুটান রাজ্য, দক্ষিণে বাঁহবাড়ি, পালসিগুরি এবং কাটাঝাড় গাঁও, পশ্চিমে সোণকোষ নদী থেকে পূর্বে ধনশিরি নদী পর্যন্ত এই রাষ্ট্রীয় উদ্যানটি বিস্তৃত।। এই জাতীয় উদ্যান ভুটানের রয়েল মানস রাষ্ট্রীয় উদ্যানের সাথে সংলগ্ন হয়ে রয়েছে। মানস জাতীয় উদ্যান অধোক্রান্তীয় মণ্ডলের অন্তর্ভুক্ত এবং এর জলবায়ু ক্রান্তীয় ধরনের। এই জাতীয় উদ্যান অনেক বিপন্ন তথা লুপ্ত-প্রায় বন্যপ্রাণী যেমন (Pygmy Hog), সোনালী বানরের (Golden Langur) আদি বাসস্থান হিসাবে খ্যাত। বুনো মহিষের (Wild Water Buffalo) অন্যতম প্রধান আশ্রয়স্থল হিসাবেও মানস জাতীয় উদ্যানের খ্যাতি আছে।