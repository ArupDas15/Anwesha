আউলিয়াখানা নদী বাংলাদেশের নীলফামারী জেলার জলঢাকা উপজেলার একটি নদী। এটি জলঢাকার নিম্নাঞ্চল থেকে উৎপত্তি হয়ে কিশোরগঞ্জ উপজেলার ঘাঘট নদীতে পড়েছে। এই নদীর তীরে জলঢাকা উপজেলা সদর অবস্থিত। নদীর দৈর্ঘ্য ২৮ কিমি। গভীরতা ২ মিটার। নদী অববাহিকার আয়তন ৮০ বর্গ কিমি।
আউলিয়াখানার পানিপ্রবাহ মৌসুমী প্রকৃতির। জানুয়ারি থেকে মে মাস পর্যন্ত নদীতে প্রবাহ থাকে না। জুলাই মাসে বর্ষা মৌসুমে সবচেয়ে বেশি প্রবাহ থাকে।তখন প্রবাহের পরিমাণ ৮৩.২০ ঘনমিটার/সেকেন্ড থাকে। নদীতে পানির গভীরতা তখন ২ মিটার হয়। এ নদীতে জোয়ার-ভাটার প্রভাব আছে। সাধারণত বন্যায় নদীর দুকূল প্লাবিত হয় ও পার্শ্ববর্তী জনপদের ক্ষতি সাধন করে। এই নদীর উপর আউলিয়াখানা সেতু ও জলঢাকা সেতু নির্মিত হয়েছে।

