স্বর্গ হ্রদ (ইংরেজি:Heaven Lake, চোসঙ্গুল: 천지, চিয়নজি অথবা চেয়নজি; চীনা: 天池, তিয়ানচি ; মাঞ্চু: তামুন অমো অথবা তামুন জুসে) চীন ও উত্তর কোরিয়ার সীমান্তে অবস্থিত একটি আগ্নেয়গিরির জ্বালামুখে সৃষ্ট হ্রদ।  কোরিয়ানদের জন্য হ্রদটি আধ্যাত্মিক ও পবিত্র স্থান হিসেবে গণ্য। হ্রদটি পিকটু পর্বতের আগ্নেয়গিরির কেলডেরায় অবস্থিত, যা চ্যাংবাই ও বিকডুডেগান পর্বতমালার অংশ। হ্রদটির দক্ষিণ-পূর্বাংশ উত্তর কোরিয়ার রিয়াংগাং প্রদেশ ও উত্তর-পশ্চিমাংশ চীনের জিলিন প্রদেশের অন্তর্গত। গিনেস বুক অব ওয়ার্ল্ড রেকর্ডস হ্রদটিকে সমুদ্রপৃষ্ট হতে সবচেয়ে উচুতে অবস্থিত আগ্নেয়গিরির জ্বালামুখের হ্রদ হিসেবে স্বীকৃতি দিয়েছে।