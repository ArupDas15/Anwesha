জাপান ফুটবল অ্যাসোসিয়েশন (জাপানি: 日本サッカー協会, প্রতিবর্ণী. Nihon Sakkā Kyōkai, ইংরেজি: Japan Football Association; এছাড়াও সংক্ষেপে জাপান এফএ নামে পরিচিত) হচ্ছে জাপানের ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯২১ সালে প্রতিষ্ঠিত হয়েছে। এটি প্রতিষ্ঠার বছরেই ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি প্রতিষ্ঠার ৩৩ বছর পর ১৯৫৪ সালে সংস্থাটি তাদের আঞ্চলিক সংস্থা এএফসির সদস্যপদ লাভ করে। এই সংস্থার সদর দপ্তর জাপানের রাজধানী টোকিওতে অবস্থিত।
এই সংস্থাটি জাপানের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে জে. লীগ এবং ডাব্লিউই লীগের মতো প্রতিযোগিতার সকল কার্যক্রম পরিচালনা করে। বর্তমানে জাপান ফুটবল অ্যাসোসিয়েশনের সভাপতির দায়িত্ব পালন করছেন কাজো তাশিমা এবং সাধারণ সম্পাদকের দায়িত্ব পালন করছেন কিয়োটাকা সুহারা।