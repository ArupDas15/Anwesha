সোভিয়েত স্বাধীন রাষ্ট্রের রাষ্ট্রমণ্ডল বা স্বাধীন রাষ্ট্রের কমনওয়েলথ (রুশ: Содружество Независимых Государств, СНГ, উচ্চারণ: সদ্রুয্‌হেস্ত্‌ভ নেযাভিসিমিখ্ গসুদার্স্ত্‌ভ্‌, এস্‌.এন্‌.গে) হল একটি আঞ্চলিক সংগঠন যার সদস্য দেশগুলি ১১টি সাবেক সোভিয়েত প্রজাতন্ত্র নিয়ে গঠিত। এই সংগঠনটি ১৯৯১ সালে সোভিয়েত ইউনিয়নের পতনে, ভাগ করা সোভিয়েত প্রজাতন্ত্রগুলির জন্য ১টি অবিভক্ত অর্থনৈতিক অঞ্চল তৈরি করার উদ্দেশ্যে গঠিত হয়েছিল।