বাংলাদেশ আওয়ামী লীগের সাধারণ সম্পাদক হলেন বাংলাদেশের এই রাজনৈতিক সংগঠনের নির্বাহী কর্মকর্তা। তিনি সংগঠনের কর্মসচিব হিসেবে সকল বিভাগীয় কার্যাবলির জন্য আদেশ বা উপদেশ প্রদান করেন। তিনি সংগঠনের কার্যনির্বাহী সংসদের অনুমোদন সাপেক্ষে সংগঠনটির কর্মী নিয়োগ বা বরখাস্ত থেকে শুরু করে সমস্ত বিষয়াদি দেখাশোনা করেন। তিনি নির্বাচনকালীন দলটির ব্যয় বিবরণীসহ বিভিন্ন নথিপত্র সত্যায়ন ছাড়াও দলের সভাপতির সাথে পরামর্শক্রমে দলের সাংগঠনিক সম্পাদকদের মধ্যে দায়িত্ব বণ্টন করে থাকেন।

