ক্রিস্টেন ক্যারল উইগ (ইংরেজি: Kristen Carroll Wiig; জন্ম: ২২ আগস্ট ১৯৭৩) হলেন একজন মার্কিন অভিনেত্রী, কৌতুকাভিনেত্রী, লেখিকা ও প্রযোজক। তিনি এনবিসি চ্যানেলের স্কেচ হাস্যরসাত্মক ধারাবাহিক স্যাটারডে নাইট লাইভ (২০০৫-১২)-এ এবং ব্রাইডসমেইডস (২০১১), দ্য মার্শিয়ান (২০১৪) ও ঘোস্টবাস্টারস (২০১৬) চলচ্চিত্রে অভিনয় করে পরিচিতি অর্জন করেন।
উইগ আটটি এমি পুরস্কারের মনোনয়ন এবং ডেসপিকেবল মি টু চলচ্চিত্রে তার কাজের জন্য একটি অ্যানি পুরস্কারের মনোনয়ন লাভ করেন। ব্রাইডসমেইডস (২০১১) ছবিতে অভিনয়ের জন্য তিনি সেরা সঙ্গীতধর্মী বা হাস্যরসাত্মক চলচ্চিত্র অভিনেত্রী বিভাগে গোল্ডেন গ্লোব পুরস্কারের মনোনয়ন এবং শ্রেষ্ঠ মৌলিক চিত্রনাট্যের জন্য একাডেমি পুরস্কার ও বাফটা পুরস্কারের মনোনয়ন লাভ করেন।

