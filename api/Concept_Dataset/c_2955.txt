আরেকটি প্রেমের গল্প (ইংরেজি: Just Another Love Story) ২০১০ সালে বাঙালি চলচ্চিত্র নির্মাতা কৌশিক গাঙ্গুলী পরিচালিত ভারতীয় চলচ্চিত্র। চলচ্চিত্রটির কাহিনী লিখেছেন কৌশিক গাঙ্গুলী এবং প্রধান দুই চরিত্রে অভিনয় করেছেন ঋতুপর্ণ ঘোষ এবং ইন্দ্রনীল সেনগুপ্ত। এখানে ঋতুপর্ণ ঘোষ একজন সমকামী চলচ্চিত্র নির্মাতার চরিত্রে অভিনয় করেছেন। প্রখ্যাত বাঙালি যাত্রাশিল্পী চপল ভাদুড়ির ব্যক্তিজীবনের গল্পের সাথে এগিয়ে গেছে কাহিনী। ভারতে সমকামীদের স্বীকৃতি দেয়ার পরে এটিই প্রথম নির্মিত কোন সমকামী চলচ্চিত্র যা ভারতের বাইরে ৬০ তম বার্লিন চলচ্চিত্র উৎসবে প্রথম প্রদর্শিত হয়।