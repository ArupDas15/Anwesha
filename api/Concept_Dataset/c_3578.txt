২০১৯ সালের ১৪ ফেব্রুয়ারি ভারতের নিরাপত্তা কর্মীদের বহনকারী একটি গাড়ি বহর জম্মু ও কাশ্মীরের পুলওয়ামা জেলার  লেথোপোড়া (অবন্তীপাড়ার  কাছাকাছি) অতিক্রমকালে জম্মু শ্রীনগর জাতীয় সড়কে একটি বাহন-বাহিত আত্মঘাতী বোমা হামলার শিকার হয়। এই হামলার ফলে ৪০ জন কেন্দ্রীয় রিজার্ভ পুলিশ বল (সিআরপিএফ) কর্মী এবং আক্রমণকারী মারা গিয়েছিলেন। পাকিস্তান ভিত্তিক জঙ্গি সংগঠন জাইশ-ই-মোহাম্মদ এই হামলার দায়ভার স্বীকার করেছে। হামলাকারী ছিলেন পুলওয়ামা জেলার স্থানীয় আদিল আহমদ দার এবং জয়শ-ই-মোহাম্মদের সদস্য। এই হামলার জন্য ভারত পাকিস্তানকে দায়ী করেছে।পাকিস্তান এই হামলার নিন্দা করেছে এবং এর সাথে তাদের যেকোনও সংযোগ অস্বীকার করেছে।