“চীনা জনগণের অনুভূতিতে আঘাত” (চীনা: 伤害中国人民的感情) গণপ্রজাতন্ত্রী চীনের পররাষ্ট্র মন্ত্রণালয়সহ বিভিন্ন চীনা রাষ্ট্রীয় সংবাদ ও প্রচার মাধ্যম যেমন; রেনমিন রিপাও ("জনগণের দৈনিক"), চায়না ডেইলি ("দৈনিক চীন"), শিংহুয়া সংবাদ সংস্থা এবং গ্লোবাল টাইমস দ্বারা ব্যবহৃত একটি রাজনৈতিক উক্তি যা কোনও ব্যক্তি, প্রতিষ্ঠান বা সরকারের কোনও প্রকার উক্তি, কাজ বা কর্মপন্থা চীনা বিরোধীরূপে উপলব্ধ হলে তার বিরুদ্ধে অসন্তোষ এবং নিন্দা প্রকাশের লক্ষ্যে তাদেরকে চীনা জনমত বিরোধী অবস্থানে দেখানোর জন্য ব্যবহার করা হয়।  উক্তিটির বিকল্প রূপসমূহের মধ্যে রয়েছে “১৩০ কোটি মানুষের অনুভূতিতে আঘাত” (চীনা: 伤害13亿人民感情) এবং “চীনা জাতির অনুভূতিতে আঘাত” (চীনা: 伤害中华民族的感情)।