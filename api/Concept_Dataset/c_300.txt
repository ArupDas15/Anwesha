গুল্ম (Shrub) আকারে ছোট, স্থায়ী কান্ডবিশিষ্ট দীর্ঘজীবী এবং গোড়ায় বা মাটির কাছ থেকে শাখায়িত গাছ। প্রাকৃতিক বন বা বসতি অঞ্চলের জমিতে গুল্মই ভূমির প্রধান আচ্ছাদন। এগুলির অধিকাংশই অত্যন্ত সহিষ্ণু ও সব ধরনের মাটিতে জন্মে। অনেকগুলি গুল্ম গুরুত্বপূর্ণ ফল ও ফুল যোগায়। বৃক্ষের সাথে এর প্রধান পার্থক্য হল এর একাধিক কাণ্ড হয়ে থাকে এবং বৃক্ষের চেয়ে উচ্চতায় ছোট হয়ে থাকে। এর উচ্চতা ৬-১০ মিটারের (২০-৩৩ ফুট) কম হয়ে থাকে। ছোট গুলগুলো ২ মিটার (৬.৬ ফুট) লম্বা হয়ে থাকে, যা উপগুল্ম নামেও পরিচিত।