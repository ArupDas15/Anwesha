হিগুরাশি হোয়েন দে ক্রাই (জাপানি: ひぐらしのなく頃に, হেপবার্ন: হিগুরাশি নো নাকু কোরো নি, টেমপ্লেট:আক্ষরিক. "যখন সিকাডারা কাঁদে"), অথবা ২০২০ সালের আগে, উত্তর অ্যামেরিকায় মুক্তিপ্রাপ্ত অ্যানিমে অভিযোজনের ফলে লোকেমুখে সর্বাধিক প্রচলিত নাম  হোয়েন দে ক্রাই, হলো ০৭থ এক্সপ্যানশন-এর প্রযোজিত একটি জাপানীজ হত্যা রহস্য দোজিন সফ্ট ভিজুয়্যাল নভেল সিরিজ, যেটি এই হোয়েন দে ক্রাই ফ্র্যাঞ্চাইজের প্রথম দুই খন্ডের সমন্বয়ে গঠিত। একদল তরুণ বন্ধুদের নিয়ে এই সিরিজের শুরু, যারা হিনামিজাওয়া নামে একটি পুরনো গ্রামে বসবাস করে এবং ১৯৮৩ সালে সেখানে ঘটে যাওয়া ঘটনাদ্বয়ের উপর কাহিনীটি কেন্দ্রীভূত হয়েছে।
গেমগুলি এনস্ক্রিপ্টার গেম ইঞ্জিন এবং অপারেটিং সিস্টেম মাইক্রোসফ্ট উইন্ডোজ থেকে তৈরি করা হয়েছে। এই সিরিজের প্রথম গেম, ওনিকাকুশি-হেন, ২০০২ সালের ১০ই আগস্ট মুক্তি পেয়েছিল, ও আসল পিসি সিরিজের অষ্টম বা শেষ গেম, মাতসুরিবায়াশি-হেন, ২০০৬ সালে আগষ্টের ১৩ তারিখ মুক্তি পেয়েছিল। যেহেতু হিগুরাশি নো নাকু কোরো নি শিরোনামে, এর প্রথম চারটি গেমকে হোয়েন দে ক্রাই ফ্র্যাঞ্চাইজের প্রথম এন্ট্রি হিসেবে বিবেচিত করা হয়েছিল, তাই পরবর্তী চার গেমকে হিগুরাশি নো নাকু কোরো নি কাই শিরোনামে মুক্তি দেওয়া হয় এবং এটিকে দ্বিতীয় এন্ট্রি হিসেবে মনোনীত করা হয়েছিল। মূল সিরিজের সঙ্গে আরও নতুন গল্প খন্ড যুক্ত করা হয়েছিল মাঙ্গা এবং প্লেস্টেশন ২ ও নিন্টেন্ডো-এর জন্যে তৈরী ভিডিও গেমের সঙ্গে, যাতে কাহিনীটিকে আরো সুবিস্তৃত করা যায়। আসল ৮টি পিসি রিলিজের ইংরেজী ভার্সান মাঙ্গাগেমার ২০০৯ থেকে ২০১০ সালের মধ্যে মুক্তি দিয়েছিল।
দুটি ড্রামা সিডির সেট তৈরি করা হয়েছিল, একটি ওয়াইউতা এবং আরেকটি ফ্রন্টিয়ার ওয়ার্কস-এর দ্বারা। আগস্ট ২০০৭ থেকে মার্চ ২০০৯ সাল পর্যন্ত কোদানশা এই গেম সিরিজকে উপন্যাস আকারে প্রকাশ করেছিল। গেমগুলির থেকে একটি মাঙ্গা সিরিজ অভিযোজিত হয়, যা ৮টি আলাদা আলাদা মাঙ্গা আর্টিস্টরা এক থেকে তিনটি বিভিন্ন গল্প খন্ডকে নিয়ে তাদের কাজ সম্পন্ন করেছিল এবং স্কোয়ার এনিক্স ও কাদোকাওয়া শোতেন এদেরকে প্রকাশিত করেছিল।উত্তর আমেরিকায়, ইয়েন প্রেস মাঙ্গাটি দত্তাধিকারে নিয়ে ইংরেজিতে হিগুরাশি: হোয়েন দে ক্রাই নামে মুক্তি দেয় এবং এটির প্রথম খণ্ড নভেম্বর ২০০৮ সালে মুক্তি পেয়েছিল। জাপানে এই মাঙ্গা মুক্তিকে অনুসরন করে, স্টুডিও ডিন প্রযোজনায় এবং চিয়াকি কোন-এর পরিচালনায় দুটি অ্যানিমে টেলিভিশন সিরিজ ২০০৬ ও ২০০৭ সালে তৈরি হয়; ২০০৯ সালে একটি তৃতীয় অ্যানিমে অভিযোজনের মুক্তি হয় অরিজিনাল ভিডিও অ্যানিমেশন (ওভা) হিসেবে। প্রথম অ্যানিমে সিরিজটি জিনিয়ন এন্টারটেইনমেন্ট ইংরেজিতে ২০০৭ সালে দত্তাধিকার গ্রহন করেছিল, কিন্তু ২০১১ সালে সেই অধিকার ফুরিয়ে যায়। তখন থেকে সেন্টাই ফিল্মওয়ার্কস দুটি অ্যানিমে সিরিজ সমেত ২০০৯ সালের ওভাগুলিকে নিজের অধিকার নিয়ে নেয়। আতারু ওইকাওয়ার লেখা ও পরিচালিত একটি লাইভ অ্যাকশন ফিল্ম জাপানের থিয়েটারগুলিতে ২০১৬ সালের ২০শে মে মুক্তি পায়, যার একটি সিক্যুয়েল ২০০৯ সালের ১৬ই এপ্রিল মুক্তি পেয়েছিল। ৬টি পর্বের একটি লাইভ অ্যাকশন টেলিভিশন সিরিজ জাপানে ২০শে মে ২০১৬ সালে এবং ৪টি পর্বের একটি সিক্যুয়াল ২০১৬ সালের ২৫শে নভেম্বর প্রিমিয়ার হয়। প্যাশনে একটি নতুন অ্যানিমে টেলিভিশন সিরিজ অক্টোবর ২০২০ সাল থেকে ২০২১ সালের মার্চ মাস পর্যন্ত সম্প্রচারিত করে, এবং একটি সিক্যুয়াল জুলাই ২০২১ সালে আসতে চলেছে।।