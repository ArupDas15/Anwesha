আদিত্য রয় কাপুর ১৬ নভেম্বর ১৯৮৫ সালে মুম্বাই শহরে জন্মগ্রহণ করেন। আদিত্য রয় কাপুর হিন্দি সিনেমার অন্যতম একজন জনপ্রিয় অভিনেতা। তিনি প্রথমে তার ক্যারিয়ার একজন ভিজে হিসেবে শুরু করেন। তিনি প্রথমে লন্ডন ড্রিমস এ একজন গিটারিস্ট হিসেবে অভিনয় করেন। এরপর আদিত্য রয় কাপুর অ্যাকশন রিপ্লাই নামক চলচ্চিত্রে অভিনয় করেন। এরপর গুজারিশ সিনেমায়ও তিনি অভিনয় করেন। কিন্তু সিনেমাগুলো বাণিজ্যিকভাবে সাফল্য অর্জন করতে পারেনি। এরপর তিনি আশিকি ২ সিনেমায় কেন্দ্রীয় চরিত্রে অভিনয় করেন এবং এই রোম্যান্টিক সিনেমাটি সাফল্য লাভ করে। তারপর আদিত্য রয় কাপুর অভিনীত রোম্যান্টিক - কমেডি সিনেমা ইয়ে জওয়ানী হ্যায় দিওয়ানী বাণিজ্যিকভাবে প্রচুর সাফল্য লাভ করে।

