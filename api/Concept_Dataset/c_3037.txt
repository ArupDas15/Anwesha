স্যার পেলহাম ফ্রান্সিস ওয়ার্নার, এমবিই (ইংরেজি: Pelham Warner; জন্ম: ২ অক্টোবর, ১৮৭৩ - মৃত্যু: ৩০ জানুয়ারি, ১৯৬৩) ত্রিনিদাদের পোর্ট অব স্পেনে জন্মগ্রহণকারী বিখ্যাত ইংরেজ আন্তর্জাতিক ক্রিকেট তারকা ও অধিনায়ক ছিলেন। তবে, ইংরেজ ক্রিকেটাঙ্গনে ‘দ্য গ্র্যান্ড ওল্ড ম্যান’ ও ‘প্লাম’ ডাকনামে পরিচিত প্লাম ওয়ার্নার নামেই অধিক পরিচিতি পেয়েছেন। ইংল্যান্ড ক্রিকেট দলের অন্যতম সদস্য ছিলেন তিনি। ডানহাতে ব্যাটিংয়ে অভ্যস্ত পেলহাম ওয়ার্নার ডানহাতে স্লো বোলিংয়েও পারদর্শিতা দেখিয়েছেন।

