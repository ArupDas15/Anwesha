ফ্রান্সেস ‘‘সেস’’ ফাব্রিগাস সোলের (জন্ম মে ৪, ১৯৮৭) একজন পেশাদার স্পেনীয় ফুটবলার, যিনি বর্তমানে স্পেন জাতীয় ফুটবল দল এবং চেলসি ফুটবল ক্লাব এ একজন সেন্ট্রাল মিডফিল্ডার হিসেবে খেলছেন।
ফাব্রিগাস বার্সেলোনায় একজন শিক্ষানবিস হিসেবে ক্যারিয়ার শুরু করলেও, ২০০৩ সালের সেপ্টেম্বরে প্রিমিয়ার লীগের দল আর্সেনালে যোগ দেন। সেখানে তিনি নিজেকে দলের একজন নিয়মিত খেলোয়াড়ে পরিণত করেন এবং মাত্র ২১ বছর বয়সেই দলের অধিনায়কের দায়িত্ব নেন। ২০১১ সালে ব্যাপক দর কষাকষি শেষে প্রাথমিক ২৯ মিলিয়ন ইউরো এবং পরবর্তীতে আরও ৫ মিলিয়ন ইউরোর বিনিময়ে তিনি পুনরায় বার্সেলোনায় ফিরে আসেন। ২০১৪ সালে তিনি তিন কোটি পাউন্ডের বিনিময়ে ইংলিশ প্রিমিয়ার লিগ এর দল চেলসিতে যোগ দেন।