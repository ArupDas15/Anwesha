নাসিম-উল-গণি (উর্দু: نسیم الغنی‎‎; জন্ম: ১৪ মে, ১৯৪১) তৎকালীন ব্রিটিশ ভারতের দিল্লিতে জন্মগ্রহণকারী সাবেক পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য ছিলেন তিনি। ১৯৫৮ থেকে ১৯৭৩ সময়কালে পাকিস্তানের পক্ষে আন্তর্জাতিক ক্রিকেটে অংশগ্রহণ করেছেন।
ঘরোয়া প্রথম-শ্রেণীর পাকিস্তানি ক্রিকেটে ঢাকা, পূর্ব পাকিস্তান, করাচী, মাইনর কাউন্টিজ, পাকিস্তান ন্যাশনাল ব্যাংক, পাকিস্তান ইউনিভার্সিটিজ, পাবলিক ওয়ার্কস ডিপার্টমেন্ট ও স্টাফোর্ডশায়ার দলের প্রতিনিধিত্ব করেন। দলে তিনি মূলতঃ স্লো লেফট-আর্ম অর্থোডক্স বোলিং করতেন। এছাড়াও, বামহাতে নিচেরসারিতে কার্যকরী ব্যাটিং করেছেন তিনি।

