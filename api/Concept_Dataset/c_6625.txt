কাঠি নাচ হল ভারতীয় রাজ্য পশ্চিমবঙ্গের বাঁকুড়া জেলার বিষ্ণুপুর ও ঝাড়গ্রাম জেলায় শারদীয় দুর্গাপুজার সময় অনুষ্ঠিত একটি দলবদ্ধ পুরুষনৃত্য। এই বীররসাত্মক নৃত্যকে শরীর গঠনের পক্ষে সহায়ক বিধায় ব্রতচারী আন্দোলনের স্রষ্টা গুরুসদয় দত্ত একে দেশাত্মবোধক সঙ্গীতের সঙ্গে পুনর্গ্রহণ করেছিলেন; তিনি এই নাচকে 'ক্রীড়া অভিপ্রায়'-এর অন্তর্ভুক্তও করেন। গুজরাটের 'ডাণ্ডিয়া রাসে'র সংগে এই নৃত্যের সাদৃশ্য লক্ষণীয়।