রাজন গুরুং (নেপালি: राजन गुरुङ, ইংরেজি: Rajan Gurung; জন্ম: ১৫ এপ্রিল ২০০০) হলেন একজন নেপালি পেশাদার ফুটবল খেলোয়াড়। তিনি বর্তমানে নেপালি ক্লাব কাঠমান্ডু রেজার্স এবং নেপাল জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেলেন।
২০২০–২১ মৌসুমে, নেপালি ক্লাব নেপাল সশস্ত্র বাহিনীর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন; নেপাল সশস্ত্র বাহিনীর হয়ে মাত্র এক মৌসুম অতিবাহিত করার পর ২০২১–২২ মৌসুমে তিনি কাঠমান্ডু রেজার্সে যোগদান করেছেন। রাজন ২০২১ সালে নেপালের হয়ে আন্তর্জাতিক পর্যায়ে অভিষেক করেছেন; নেপালের জার্সি গায়ে তিনি এপর্যন্ত ১ ম্যাচে অংশগ্রহণ করেছেন।