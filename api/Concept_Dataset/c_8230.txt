খান বা খাঁ একটি উপাধি যা বিভিন্ন অর্থে ব্যবহৃত হয়। উৎপত্তিগত ভাবে মঙ্গোলীয় ও তুর্কি ভাষায় এর অর্থ সেনানায়ক, নেতা বা শাসক। খান বলতে গোত্রপতিও বোঝায়। বর্তমানে দক্ষিণ এশিয়া ও মধ্য এশিয়ায় খানেরা টিকে আছে। খাতান এবং খানম হলো এর স্ত্রী বাচক রূপ। বেশিরভাগ আফগানের (হাজারা ও পশতুন) নামের সাথে খান বিদ্যমান। মোঙ্গলরা “খান” নামটি আফগানিস্তানে নিয়ে এসেছিল, যা বর্তমানে ঐ অঞ্চলের সাধারণ লোকেরা ব্যবহার করছেন। এবং মধ্যযুগ মোঘল শাসন আমলে সম্রাটদের প্রতি আনুগত্য, বিশ্বস্তা ও দায়িত্ত্বে সফলতার জন্য অনেকেই ব্যাপকভাবে মুঘল বাদশাহদের কাছ থেকে খাঁন উপাধি গ্রহণ করেন।