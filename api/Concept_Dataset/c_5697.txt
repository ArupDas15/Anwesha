উপহার হল ১৯৭১ সালে মুক্তিপ্রাপ্ত একটি হিন্দি চলচ্চিত্র। রাজশ্রী প্রোডাকশনসের পক্ষ থেকে ছবিটি প্রযোজনা করেন তারাচন্দ বরজাত্য। ছবিতে মুখ্য ভূমিকায় অভিনয় করেন জয়া ভাদুড়ি, স্বরূপ দত্ত ও কামিনী কুশল। ছবির সঙ্গীত পরিচালনা করেন লক্ষ্মীকান্ত প্যারেলাল। ছবিটি রবীন্দ্রনাথ ঠাকুরের সমাপ্তি শীর্ষক ছোটোগল্প অবলম্বনে নির্মিত। ছবিটি ৪৫তম একাডেমি পুরস্কারে শ্রেষ্ঠ বিদেশি ছবি বিভাগে ভারতীয় ছবি হিসেবে প্রবেশাধিকার পেয়েছিল, তবে মনোনয়ন পায়নি।