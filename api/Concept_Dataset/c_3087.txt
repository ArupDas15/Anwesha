আশা নেগি হলেন একজন ভারতীয় টেলিভিশন অভিনেত্রী। তিনি তার সঙ্গী রিথভিক ধানজানির সাথে ভারতীয় নাচের রিয়ালিটি শো নাচ বালিয়ের ৬ষ্ঠ আসর জয়লাভ করেন। তিনি জি টিভির জনপ্রিয় নাটক পবিত্র রিশ্তাতে পূরবী কিরলস্কারের চরিত্রে অভিনয়য়ের মাধ্যমে জনপ্রিয়তা অর্জন করেন। একই সাথে তিনি ফেয়ার ফ্যাক্টর: খাতড়ো কে খিলাড়ির ৬ষ্ঠ আসরে অংশগ্রহণ করেন, যেখানে তিনি সেমি-ফাইনাল পর্যন্ত পৌঁছেছিলেন। ২০০৯ সালে তিনি মিস উত্তরাখণ্ড ২০০৯ নির্বাচিত হন।