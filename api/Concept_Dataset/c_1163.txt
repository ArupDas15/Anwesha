ক্রিকেটে একটি দলের ইনিংস ততক্ষন পর্যন্ত চলতে থাকে যতক্ষন না বিপক্ষ দলের ১১ জনের মাঝে ১০ জন ব্যাটসম্যান আউট হয়ে যায় অথবা নট আউট ব্যাটসম্যানের জন্য কোন পার্টনার না থাকে অথবা খেলা চালিয়ে যাওয়া অসম্ভব হয় অথবা অন্য কিছু খেলার মাঝে বাধা হয়ে দাড়ায়, যেমনঃ অধিনায়ক কোন সঙ্গত কারণে ইনিংস ঘোষণা দেওয়া বা সম্পূর্ণ খেলার জন্য নির্ধারিত সময় অতিক্রান্ত হয়ে যাওয়া।
প্রথম শ্রেণীর ক্রিকেটে এবং টেস্ট ক্রিকেটে, দুই দলই দুই ইনিংস করে খেলতে পারে। ওয়ানডেতে এবং ক্রিকেটের অন্যান্য সংক্ষিপ্ত ধরনের খেলায় প্রতি দল এক ইনিংস করে খেলে। প্রতিটি ইনিংস খেলার ধরন অনুযায়ী নির্দিষ্ট সংখ্যক ওভারে খেলা হয়। ওয়ানডে হয় ৫০ ওভারের, টি-২০ হয় ২০ ওভারের।
ব্যক্তিগত ইনিংস সাধারনত ব্যাটসম্যান আউট না হওয়া পর্যন্ত বা দলের ইনিংস শেষ না হওয়া পর্যন্ত চলে। যদিও দুইজন ব্যাটসম্যান জুটি বেঁধে ব্যাট করে, কিন্তু তাদের সমন্বিত রানকে ইনিংস বলা যাবে না, এটা হল পার্টনারশিপ বা স্ট্যান্ড।