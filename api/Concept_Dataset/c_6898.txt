ফিয়ার ফ্যাক্টর: খাত্রোঁ কে খিলাড়ি ৬ হচ্ছে ভারতীয় আপাতবাস্তব, শারীরিক কসরতভিত্তিক টেলিভিশন রিয়ালিটি অনুষ্ঠান ফিয়ার ফ্যাক্টর: খাত্রোঁ কে খিলাড়ির ৬ষ্ঠ আসর। এই আসরের প্রথম পর্ব ২০১৫ সালের ৭ই ফেব্রুয়ারি তারিখ হতে কালারসে প্রচারিত হয়েছে। এই আসরের শিরোনাম রাখা হয়েছিল ফিয়ার ফ্যাক্টর: খাত্রোঁ কে খিলাড়ি – ডর কা ব্লকবাস্টার রিটার্নস। এই অনুষ্ঠানটি প্রতি সপ্তাহের শনিবার ও রবিবার প্রচারিত হয়েছিল। এই আসরের উপস্থাপক ছিলেন রোহিত শেঠী এবং দক্ষিণ আফ্রিকায় এই আসরের সকল কসরত শুটিং করা হয়েছে। ২০১৫ সালের ১২ই এপ্রিল তারিখে, আশিষ চৌধুরী এই আসরের বিজয়ী হিসেবে শিরোপা জয়লাভ করেছেন।

