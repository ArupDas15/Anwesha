সাত রং চা (সিলেটি: ꠡꠣꠔ ꠞꠋ ꠍꠣ) হচ্ছে বাংলাদেশের একটি জনপ্রিয় উষ্ণ পানীয়। চায়ের এই স্বাদ নিতে চা প্রেমীরা বিভিন্ন জায়গা থেকে ছুটে আসেন। শরবত-মিষ্টি স্বাদ থেকে শুরু করে ঝাঁঝালো লবঙ্গ সহ প্রতিটা স্তরের আলাদা আলাদা স্বাদ রয়েছে এবং বর্ণের দিক থেকে রংধনুর মতো বর্ণীল। সাত রং চা নীলকণ্ঠ টি কেবিনে পাওয়া যায়, একটি বিখ্যাত চায়ের দোকান, যা শ্রীমঙ্গল, সিলেটে অবস্থিত। রমেশ রাম গৌড় হচ্ছেন এই সাত রং চায়ের উদ্ভাবক।