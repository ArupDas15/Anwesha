ভারতের সীমানা পুনর্নির্ধারণ কমিশন (ইংরেজি: Delimitation commission বা Boundary commission) সীমানা পুনর্নির্ধারণ আইন অনুযায়ী ভারত সরকার কর্তৃক গঠিত একটি কমিশন। এই কমিশনের প্রধান কাজ সাম্প্রতিকতম জনগণনার ভিত্তিতে দেশের বিভিন্ন বিধানসভা ও লোকসভা কেন্দ্রগুলির সীমানা পুনর্নির্ধারণ। সীমানা পুনর্নির্ধারণের ফলে আইনসভায় জনপ্রতিনিধির সংখ্যার কোনো হ্রাসবৃদ্ধি হয় না। তবে জনগণনা অনুসারে কোনো রাজ্যের তফসিলি জাতি ও উপজাতিদের জন্য সংরক্ষিত আসনের সংখ্যার হেরফের হতে পারে।
সীমানা পুনর্নির্ধারণ কমিশন একটি শক্তিশালী সংস্থার। এই সংস্থার সিদ্ধান্তের বিরুদ্ধে আদালতে মামলা করা যায় না। কমিশনের নির্দেশনামা লোকসভা বা সংশ্লিষ্ট বিধানসভায় পেশ করা যেতে পারে। কিন্তু এই নির্দেশনামায় সংশোধনী আনার কোনো অনুমতি নেই।