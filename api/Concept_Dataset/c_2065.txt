পুনর্ব্যবহারযোগ্য উৎক্ষেপণ ব্যবস্থাটি একটি উৎক্ষেপণ ব্যবস্থা, যা উৎক্ষেপণ পর্যায়ের কিছু বা সমস্ত উপাদান পুনরায় ব্যবহারে সক্ষম। আজ অবধি বেশ কয়েকটি সম্পূর্ণভাবে পুনর্ব্যবহারযোগ্য উপ-কক্ষপথীয় ব্যবস্থা ও আংশিক পুনরায় ব্যবহারযোগ্য কক্ষপথীয় ব্যবস্থা উড্ডয়ন করেছে।
স্পেস শাটল (১৯৮১ সালে) হল কক্ষপথে পৌঁছানো প্রথম পুনঃব্যবহারযোগ্য যান, যা ব্যয়বহুল উৎক্ষেপণ ব্যবস্থার তুলনায় উক্ত উৎক্ষেপণে ব্যয় হ্রাস করার লক্ষ্যমাত্রা অর্জন করতে ব্যর্থ হয়।
একবিংশ শতাব্দীতে, বেশ কয়েকটি সক্রিয় প্রবর্তক সহ পুনরায় ব্যবহারযোগ্য উৎক্ষেপণ ব্যবস্থায় বাণিজ্যিক আগ্রহ যথেষ্ট বৃদ্ধি পেয়েছে। স্পেসএক্সের সিইও ইলন মাস্ক বলেন যে কেউ যদি বিমানের মতো রকেটকে কীভাবে পুনরায় ব্যবহার করা যায়, তা যদি বুঝতে পারেন তবে মহাকাশে প্রবেশের ব্যয় একশো ভাগ মতো হ্রাস পাবে।  স্পেসএক্সের ফ্যালকন ৯ রকেটে পুনরায় ব্যবহারযোগ্য প্রথম পর্যায় ও ক্যাপসুল (ড্রাগন উড়ানের জন্য) এবং ব্যয়যোগ্য দ্বিতীয় পর্যায়ে রয়েছে। স্পেসশিপ সংস্থা পুনর্ব্যবহারযোগ্য উপ-কক্ষপথীয় স্পেস প্লেনসমূহ উৎক্ষেপণ করেছে এবং উপ-কক্ষপথীয় ব্লু অরিজিন নিউ শাপার্ড রকেটে পুনরুদ্ধারযোগ্য প্রথম পর্যায়ে ও ক্রু ক্যাপসুলসমূহ রয়েছে।