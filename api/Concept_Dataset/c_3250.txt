টমাস ভের্মালেন (জন্মঃ ১৪ নভেম্বর ১৯৮৫) একজন বেলজিয়ান ফুটবলার যিনি সেন্টার ব্যাক হিসেবে খেলেন।
ভের্মালেন জার্মিনাল একেরেনে তার ফুটবল ক্যারিয়ার শুরু করেন, যা পরে জার্মিনাল বিরস্কট নাম ধারণ করে। ২০০০ সালে তিনি আয়াক্স এর যুব প্রকল্পে যোগ দেন। ১৫ ফেব্রুয়ারি ২০০৪ আয়াক্স মূল দলে তার অভিষেক হয়। ২০০৮-০৯ মৌসুমে তিনি আয়াক্সের অধিনায়ক হন। ২০০৯ সালে তিনি আয়াক্স থেকে আর্সেনাল এ যোগ দেন। ২০১২ সালে তিনি আর্সেনাল এর অধিনায়ক হিসেবে মনোনীত হন। ২০১৪ সালের অগাস্ট মাসে তিনি  বার্সেলোনায় যোগদান করেন। বার বার ইঞ্জুরির কারণে ভের্মালেন বার্সেলোনায় নিয়মিত খেলোয়াড় হয়ে উঠতে পারেন নি। তিনি ২০১৬-১৭ মৌসুম বার্সেলোনা থেকে ধারে এ এস রোমায় কাটান। ২০১৯ সালের ১ জুলাই বার্সেলোনার সাথে তার চুক্তির মেয়াদ সমাপ্ত হয়।
মূলত একজন সেন্টার ব্যাক হলেও টমাস ভের্মালেন লেফট ব্যাক হিসেবেও খেলতে পারেন।
টমাস ভের্মালেন বেলজিয়াম অনূর্ধ্ব-১৮, অনূর্ধ্ব-১৯, অনূর্ধ্ব-২১ ও অনূর্ধ্ব-২৩ দলে খেলেছেন। ২০০৬ সালের মার্চে লুক্সেমবার্গ এর বিপক্ষে ২০ বছর বয়সে তার বেলজিয়াম জাতীয় দল এ তার অভিষেক হয়।তিনি বেলজিয়াম জাতীয় দলের হয়ে ২০১৪ ফিফা বিশ্বকাপ, ২০১৬ উয়েফা ইউরো এবং ২০১৮ ফিফা বিশ্বকাপ খেলেছেন।

