কম্পিউটিং-এর পরিভাষায় সর্বাধিক গুরুত্বপূর্ণ বিট (ইংরেজি: most significant bit  মোস্ট্‌ সিগ্‌নিফিকেন্ট বিট্‌,  সংক্ষেপে msb এমএসবি) হচ্ছে কোন বাইনারি সংখ্যার সর্বোচ্চ অবস্থান মানের বিট। অর্থাৎ বাম দিক থেকে প্রথম অশূন্য বিট। যেহেতু সংখ্যার অবস্থানমাত্রিক চিহ্নপদ্ধতিতে বা ‘পজিশনাল নোটেশনে’ সবচেয়ে বেশি মানের অঙ্ককে সবচেয়ে বাম দিকে লেখা হয়, সেহেতু সর্বাধিক গুরুত্বপূর্ণ বিটকে অনেক সময় “লেফ্‌ট মোস্ট বিট” বা “সর্ববামের বিট”-ও বলা হয়।
এক বা দুইয়ের পূরক চিহ্নপদ্ধতিতে সর্বাধিক গুরুত্বপূর্ণ বিট দ্বারা সংখ্যার ধনাত্মকতা বা ঋণাত্মকতা প্রকাশিত হয়। যেখানে নির্দিষ্ট দৈর্ঘের বিট স্ট্রিংএর এমএসবি ‘’1’’ হওয়ার অর্থ সংখ্যাটি ঋণাত্মক এবং ‘’0’’ হবার অর্থ সংখ্যাটি ধনাত্মক।
ইংরেজিতে এমএসবি দ্বারা অনেক সময় মোস্ট সিগনিফিকেন্ট বাইটও বোঝানো হয়। বিটের মত এখানেও সর্বচ্চ অবস্থান মানের বাইট কেই ‘এম এস বি’ বলা হয়। ইংরেজি তে লেখার সময় এক্ষেত্রে বড় হরফে (MSB) লেখা হয়।
মোস্ট সিগনিফিকেন্ট বিট্‌স (বহুবচনে) বলতে সেইসব বিটের সেট কে বোঝায় যারা অবস্থান গত ভাবে এমএসবি’র সব চেয়ে কাছাকাছি।