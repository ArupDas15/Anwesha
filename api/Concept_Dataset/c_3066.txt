২০০৮ অলিম্পিক গেমসে মহিলাদের ২০০মিটার বাটারফ্লাই বিভাগের প্রতিযোগিতা আগস্টের ১২ ও ১৪ তারিখের মধ্যে বেইজিং ন্যাশনাল অ্যাকুয়াটিক সেন্টারে অনুষ্ঠিত হয়। সাঁতারের এই বিভাগ একটি বাটারফ্লাই স্ট্রোক প্রতিযোগিতা। যেহেতু, অলিম্পিকে সাঁতারের পুলের দৈর্ঘ্য ৫০মিটার হয়, এই প্রতিযোগিতায় পুলটি চারবার পার করতে হয়।
সেমিফাইনাল ও ফাইনাল ছাড়া সর্বমোট পাঁচটি হিট অনুষ্ঠিত হয় এবং প্রায় প্রতিটিতেই সর্বোচ্চ সংখ্যক সাঁতারু (আটজন) অংশগ্রহণ করেন। একক হিটের ফলের ওপর একজন সাঁতারুর অগ্রবর্তী হওয়া নির্ভর করে না। সামগ্রিক ভাবে ভাল সময় করা প্রথম ষোলজন সাঁতারুকে সেমিফাইনালের জন্য বাছাই করা হয়। এরপর দুটি সেমিফাইনাল হিটে সেই ষোলজন প্রতিযোগীকে ৮ জন করে ভাগ করে দেওয়া হয়। এক্ষেত্রেও সেমিফাইনালদ্বয়ের সামগ্রিক ভাবে সেরা সময় করা ৮জনকে নিয়ে ফাইনাল হিট হয়। সেখানে অবশেষে এই আটজন প্রতিযোগী পদকের উদ্দেশ্যে প্রতিদ্বন্দ্বিতা করে।
২০০৮ গেমসে যোগ্যতা অর্জনের মাপকাঠি ছিল ২:১০.৮৪সেকেন্ড(A মান) এবং ২:১৫.৪২সেকেন্ড (B মান)। যে সকল NOC-এর দুই বা ততোধিক সাঁতারু A মানের তারা যে কোনো দুজন A মানের প্রতিযোগীকে পাঠাতে পারে; অন্যথায়, তারা একজন B মানের সাঁতারুকে পাঠাতে পারে।