ফারুক মানেকশ ইঞ্জিনিয়ার (উচ্চারণ ; জন্ম: ২৫ ফেব্রুয়ারি, ১৯৩৮) তৎকালীন ব্রিটিশ ভারতের মহারাষ্ট্রের বোম্বে এলাকায় জন্মগ্রহণকারী পার্সি বংশোদ্ভূত ম্যাচ রেফারি ও সাবেক ভারতীয় আন্তর্জাতিক ক্রিকেটার। ভারত ক্রিকেট দলের অন্যতম সদস্য ছিলেন তিনি। ১৯৬১ থেকে ১৯৭৫ সময়কালে ভারত দলের পক্ষে আন্তর্জাতিক পর্যায়ের ক্রিকেটে অংশগ্রহণ করেছিলেন।
দলে তিনি মূলতঃ উইকেট-রক্ষকের দায়িত্ব পালন করেছেন। এছাড়াও, ডানহাতে ব্যাটিংয়ের পাশাপাশি লেগ ব্রেক বোলিংয়ে পারদর্শীতা দেখিয়েছেন মাতুঙ্গার পোদার কলেজের প্রাক্তন ছাত্র ফারুক ইঞ্জিনিয়ার। ঘরোয়া প্রথম-শ্রেণীর ক্রিকেটে বোম্বে ও ইংরেজ কাউন্টি ক্রিকেটে ল্যাঙ্কাশায়ারের পক্ষে খেলেছেন।