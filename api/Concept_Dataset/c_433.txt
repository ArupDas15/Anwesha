বাংলাদেশ নেভাল একাডেমি (BNA) একটি প্রশিক্ষণ ও সামরিক শিক্ষা প্রতিষ্ঠান। ​​বাংলাদেশ নেভাল একাডেমি হচ্ছে বাংলাদেশ নৌবাহিনীর কমিশন্ড অফিসারদের প্রশিক্ষণ কেন্দ্র। বাংলাদেশ নৌবাহিনীর মধ্যে কর্মকর্তা হতে প্রস্তুতদের এ প্রতিষ্ঠানে প্রাথমিক প্রশিক্ষণ প্রদান করা হয়। এটি বন্দর নগরী চট্টগ্রামের পতেঙ্গা সমুদ্র সৈকতের সন্নিকটে এবং চট্টগ্রাম জেলা শহর থেকে মাত্র ১৪ কিঃমিঃ দূরে অবস্থিত। সড়ক, রেল এবং আকাশপথে বাংলাদেশ নেভাল একাডেমির সাথে পুরো দেশের যোগাযোগ রয়েছে।