সিলেটি সংস্কৃতিতে এর  রান্নাবান্না, সাহিত্য, ভাষা, গান, ঐতিহ্য ইত্যাদি ফুটে উঠেছে। সিলেটি ছাড়াও মণিপুরী, পাত্র খাসিয়া, চাকমা, ত্রিপুরা এবং সাঁওতাল জাতিগোষ্ঠীর লোক সিলেটে বসবাস করে। যারফলে এই অঞ্চলের ভাষা, ইতিহাস, ঐতিহ্য এবং সংস্কৃতি বেশ বৈচিত্র্যময় এবং সমৃদ্ধ। সিলেটের সংস্কৃতি বৈদিক সংস্কৃতির তুলনায় অনার্য সংস্কৃতি দ্বারা অধিক সমৃদ্ধ। সিলেটের ভাষা ও সংস্কৃতিতে আসামের প্রভাব লক্ষণীয় কারণ এটি পূর্বে আসাম রাজ্যের একটি অংশ ছিল।  কথিত আছে যে ব্রহ্মযুদ্ধের পরে মণিপুরীরা শ্রীহট্ট এবং কাছারে আসে এবং ঈশ্বরের উপাসনা করে লাই নামে একটি নৃত্য পরিবেশন করত। যা এই অঞ্চলের প্রাচীন সংস্কৃতিতে অন্তর্ভুক্ত। পরবর্তীকালে আরব, তুর্কি, পার্সিয়ান এবং আর্য সহ অন্যান্য উপনিবেশবাদীদের আগমনের সাথে ঔপভাষিক সংস্কৃত প্রাচীন সংস্কৃতিতে মিশে গেছে।