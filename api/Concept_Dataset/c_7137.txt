মালয়েশিয়া ফুটবল অ্যাসোসিয়েশন (মালয়: Persatuan Bola Sepak Malaysia, ইংরেজি: Football Association of Malaysia; এছাড়াও সংক্ষেপে এফএএম নামে পরিচিত) হচ্ছে মালয়েশিয়ার ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯৩৩ সালে প্রতিষ্ঠিত হয়েছে। এটি প্রতিষ্ঠার ২১ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি একই বছরে সংস্থাটি তাদের আঞ্চলিক সংস্থা এএফসির সদস্যপদ লাভ করে। এই সংস্থার সদর দপ্তর মালয়েশিয়ার পেটালিং জয়ায় অবস্থিত।
এই সংস্থাটি মালয়েশিয়ার পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে মালয়েশিয়া সুপার লীগ এবং মালয়েশিয়া কাপের মতো প্রতিযোগিতার সকল কার্যক্রম পরিচালনা করে। বর্তমানে মালয়েশিয়া ফুটবল অ্যাসোসিয়েশনের সভাপতির দায়িত্ব পালন করছেন হামিদিন বিন মুহাম্মদ আমিন এবং সাধারণ সম্পাদকের দায়িত্ব পালন করছেন স্টুয়ার্ট রমালিঙ্গম।