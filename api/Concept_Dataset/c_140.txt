ইরান জাতীয় ক্রিকেট দল (ফার্সি: تیم ملی کریکت ایران‎‎) আন্তর্জাতিক ক্রিকেট খেলায় ইরানের প্রনিধিত্বকারী জাতীয় দল। তারা ২০০৩ সালে আন্তর্জাতিক ক্রিকেট কাউন্সিল এর অনুমোদিত সদস্যপদ লাভ করে। পরবর্তীতে ২০১৭ সালের জুন মাসে আইসিসি এর সভায় অনুমোদিত সদস্যপদ বিলুপ্ত করে, সকল অনুমোদিত সদস্যকে সহযোগী সদস্যের মর্যাদা দেয়া হলে ইরান স্বয়ংক্রিয় ভাবে আইসিসির সহযোগী সদস্যপদ লাভ করে। ইরান ক্রিকেট অ্যাসোসিয়েশন হল ইরানের ক্রিকেটের নিয়ন্ত্রক সংস্থা।