রোজা (তামিল: ரோஜா; বাংলা: গোলাপ ফুল) হচ্ছে ১৯৯২ সালের একটি তামিল ভাষার ভারতীয় চলচ্চিত্র, যা রচনা ও পরিচালনা করেছেন মণি রত্নম। চলচ্চিত্রটিতে অরবিন্দ স্বামী এবং মধু মুখ্য ভূমিকায় অভিনয় করেন। চলচ্চিত্রটি মণি হিন্দি, তেলুগু মারাঠি এবং মালায়ালাম ভাষায় অনুবাদ করে মুক্তি দিয়েছিলেন। চলচ্চিত্রটি ফিল্মফেয়ার সেরা চলচ্চিত্র পুরস্কার - তামিল জিতেছিলো।
তিনটি জাতীয় চলচ্চিত্র পুরস্কার বিজয়ী এই রোজা ছিলো ১৯৯২ সালের অন্যতম জনপ্রিয় তামিল চলচ্চিত্র। ভারতে জঙ্গীবাদ নিয়ে নির্মিত এই চলচ্চিত্রটি মণি দ্বারা পরিচালিত প্রথম প্রকল্প, তিনি এর পর একই ধরনের আরো দুটি চলচ্চিত্র বানান, একটি বম্বে (১৯৯৫) অন্যটি দিল সে.. (১৯৯৭)।ভারতের অন্যতম জনপ্রিয় সঙ্গীতকার এ আর রহমান এই রোজা দ্বারা তার চলচ্চিত্র সঙ্গীত জীবন শুরু করেছিলেন এবং এই চলচ্চিত্রটির সঙ্গীত ব্যাপক জনপ্রিয় হয়েছিলো। তিনি সেরা চলচ্চিত্র সঙ্গীত পরিচালনার জন্য জাতীয় চলচ্চিত্র পুরস্কারসহ ফিল্মফেয়ার পুরস্কার সেরা সঙ্গীত পরিচালক এবং তামিলনাড়ু প্রদেশ সরকারী চলচ্চিত্র পুরস্কারঃ সেরা সঙ্গীতকার জিতেছিলেন। নব্বইয়ের দশক জুড়ে এই রোজা চলচ্চিত্রের তামিল সহ হিন্দি অনুবাদ করা গানগুলোও মুম্বই শহরে জনপ্রিয় ছিলো। এ আর রহমান এই চলচ্চিত্রে সঙ্গীত পরিচালনার জন্য শ্রেষ্ঠ সঙ্গীত পরিচালক বিভাগে ফিল্মফেয়ার পুরস্কার - তামিল জিতেছিলেন। পরিচালক মণি রত্নমকে শ্রেষ্ঠ পরিচালক বিভাগে তামিলনাড়ু রাজ্য চলচ্চিত্র পুরস্কার দেওয়া হয়েছিলো।