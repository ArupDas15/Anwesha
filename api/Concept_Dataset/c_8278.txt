কোমল চাউল অসমে উৎপাদিত হওয়া একপ্রকারের চাল। সাধারণত চকোয়া, নানিয়া বা তেমনধরনের ধান থেকে কোমল চাউল উৎপাদন করা হয়। এই চাল রান্না না করে খাওয়ার জন্য ব্যবহার করা যায় বলেই বিশেষ সমাদর লাভ করেছে। কুসুম বা গরম জলে ১০ থেকে ১৫ মিনিট ভিজিয়ে নিলে বা ঠাণ্ডা জলে ৩০ মিনিট ভেজালে এই চাল খাওয়ার জন্য উপযোগী হয়। অসমীয়া লোকেরা কোমল চাউলকে জলখাবার হিসাবে খায়। মাঘ বিহুর এটিই অন্যতম খাদ্য।
কোমল চাউলের একটি প্রকার বোকা চাউল ২০১৮ সালে ভারতের ভৌগোলিক স্বীকৃতি লাভ করে।

