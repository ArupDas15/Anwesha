ক্র্যাশ (ইংরেজি ভাষায়: Crash) পল হ্যাগিস পরিচালিত চলচ্চিত্র। ২০০৪ সালের সেপ্টেম্বরে টরন্টো চলচ্চিত্র উৎসবে এর প্রিমিয়ার প্রদর্শিত হয় এবং ২০০৫ সালে আন্তর্জাতিকভাবে মুক্তি পায়। লস এঞ্জেলেস শহরে বর্ণবাদ ও সামাজিক অস্থিরতাকে কেন্দ্র করে এর কাহিনী গড়ে উঠেছে। ১৯৯১ সালে উইলশায়ার বুলভার্দে একটি ভিডিওর দোকানের সামনে থেকে হ্যাগিসের পোর্শে গাড়ি ছিনতাই হয়েছিল। নিজের জীবনের এই ঘটনা থেকে অণুপ্রাণিত হয়েই তিনি ছবিটির কাহিনী তৈরি করেছেন।