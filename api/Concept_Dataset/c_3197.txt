ঘানা ফুটবল অ্যাসোসিয়েশন (ইংরেজি: Ghana Football Association; এছাড়াও সংক্ষেপে জিএফএ নামে পরিচিত) হচ্ছে ঘানার ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯৫৭ সালে প্রতিষ্ঠিত হয়েছে। এটি প্রতিষ্ঠার ১ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি প্রতিষ্ঠার ৩ বছর পর ১৯৬০ সালে সংস্থাটি তাদের আঞ্চলিক সংস্থা ক্যাফের সদস্যপদ লাভ করে। এই সংস্থার সদর দপ্তর ঘানার রাজধানী আক্রায় অবস্থিত।
দুর্নীতি কেলেঙ্কারী উদ্ঘাটন হওয়ার পরে ২০১৮ সালের ৭ই জুন তারিখে ক্রীড়া মন্ত্রীর আইজাক কোয়ামে এশিয়াহমাহ তাৎক্ষণিকভাবে এই সংস্থাটি বিলুপ্ত ঘোষণা করেন। ২০১৯ সালের অক্টোবর মাসে, নতুন সভাপতি নির্বাচিত হওয়ার পর ফিফা নরমালাইজেশন কমিটির কাজ শেষ হওয়ার পরে এই সংস্থার পুনর্গঠন হয়।
এই সংস্থাটি ঘানার পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে ঘানা প্রিমিয়ার লীগ, জাতীয় নারী লীগ এবং ঘানায়ীয় এফএ কাপের মতো প্রতিযোগিতার সকল কার্যক্রম পরিচালনা করে। বর্তমানে ঘানা ফুটবল অ্যাসোসিয়েশনের সভাপতির দায়িত্ব পালন করছেন কার্ট ওক্রাকু এবং সাধারণ সম্পাদকের দায়িত্ব পালন করছেন প্রস্পার আড্ডো।

