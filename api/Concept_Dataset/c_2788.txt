মৌসুম বৎসরের একটি নির্দিষ্ট সময়কাল বা বছরের একটি অংশবিশেষ যখন কোন ধরনের খেলা অনুষ্ঠিত হয়। এ সময়কালে ক্রীড়াজগতে স্থান নির্ধারণ করা হয় কিংবা কোন দলকে প্রতিযোগিতায় অংশগ্রহণের জন্য যোগ্যতা অর্জন অথবা অংশগ্রহণের জন্য অনুমতি প্রদান করা হয়। এছাড়াও, এ সময়কালে কোন দলের সামগ্রিক ফলাফল ও মানদণ্ড তুলে ধরা হয়। পাশাপাশি কোন খেলোয়াড়ের ব্যক্তিগত ক্রীড়াশৈলী উপস্থাপন অথবা দলের ক্রীড়া মৌসুমের সাথে অন্য মৌসুমের তুলনামূলক চিত্র উপস্থাপন করা হয়। উদাহরণস্বরূপ: ২০১৩-১৪ মৌসুমে আন্তর্জাতিক ক্রিকেট খেলা ও প্রতিযোগিতা সেপ্টেম্বর, ২০১৩ থেকে মার্চ, ২০১৪ সাল পর্যন্ত চলবে।ক্রিকেট মৌসুম সাধারণতঃ গ্রীষ্মকালে অনুষ্ঠিত খেলাগুলোর ক্ষেত্রে ব্যবহার করা হয়ে থাকে। তারপরও উত্তর গোলার্ধের দেশগুলোয় পুরো মৌসুমকে (যেমন: ২০১৪ মৌসুম) এবং দক্ষিণ গোলার্ধের দেশগুলোয় দুই বছরের মেয়াদকালে (যেমন: ২০১৪-১৫ মৌসুম) ব্যবহৃত হয়।
মৌসুম চারটি অংশ নিয়ে গঠিত। সেগুলো হলো -

প্রাক-মৌসুম - এ সময়ে দলগুলো প্রায়শইঃ প্রদর্শনীমূলক ক্রীড়ায় অংশ নিয়ে থাকে।
নিয়মিত মৌসুম - অধিকাংশ খেলাই যখন অনুষ্ঠিত হয়।
মৌসুম পরবর্তী (বা যোগ্যতা নির্ধারণ) - মৌসুমের পরবর্তী সময়কালে যখন কোন দল প্রতিযোগিতায় জয়লাভ করে।
মৌসুমের বাইরে - কোন মৌসুম শুরুর পূর্বেকার সময়। এ সময়ে দলগুলো পরবর্তী মৌসুমের জন্য দলকে প্রস্তুত রাখে।