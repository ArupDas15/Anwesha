ফিল্মফেয়ার পুরস্কার ভারতের হিন্দি চলচ্চিত্রের অন্যতম প্রাচীন ও বিখ্যাত চলচ্চিত্র পুরস্কার। ১৯৫৪ সাল থেকে এই পুরস্কারটি প্রদান করা হচ্ছে। ১৯৫৬ সালে এই পুরস্কারের জন্য একটি বিশেষ ভোটিং পদ্ধতি প্রবর্তন করা হয়। রাষ্ট্রীয় চলচ্চিত্র পুরস্কার-এ সরকার কর্তৃক নির্ধারিত একটি প্যানেল বিজয়ীদের নির্ধারণ করে। কিন্তু এই পুরস্কার বিজয়ীরা জনতা এবং অভিজ্ঞ কমিটি উভয়ের ভোটেই নির্বাচিত হয়।
এই পুরস্কারের অন্যান্য ভারতীয় উপ-ভাষার পুরস্কারও রয়েছে, যেমন - দক্ষিণ ভারতের চলচ্চিত্রের জন্য ফিল্মফেয়ার পুরস্কার দক্ষিণ, মারাঠি চলচ্চিত্রের জন্য ফিল্মফেয়ার মারাঠি পুরস্কার এবং পূর্ব ভারতের চলচ্চিত্রের জন্য ফিল্মফেয়ার পুরস্কার পূর্ব।