পুনে প্রযুক্তিবিদ হত্যা হল ২০১৪ সালের ২ জুন সোমবার ২৪ বছর বয়সী একজন মুসলিম তরুন আইটি প্রফেশনাল (IT professional) কে সাম্প্রদায়ীক ঘৃণা বশত মারধর করে হত্যা করার ঘটনা। এই ঘটনার সাথে জড়িত থাকার অপরাধে চরমপন্থী হিন্দুত্ববাদী সংগঠন হিন্দু রাষ্ট্র সেনার নেতা ধনন্জ্জয় দেশাইসহ মোট ২৫ জন সদস্যকে আটক করা হয়েছে। সিনিয়র পুলিশ অফিসারের মতে মুখে দাড়ি ও মাথায় টুপি থাকার জন্য তাকে মুসলিম হিসাবে চিহ্নিত করে হত্যা করা হয়। মৃত ব্যক্তির নাম মহসিন মহম্মদ সাদিক সেখ।  মহারাষ্ট্রের সোলাপুর জেলার বাসিন্দা মহসিন পুনেতে একটি প্রাইভেট ফার্মে আইটি ম্যানেজার হিসাবে কাজ করতেন। রাত ৯টার সময় মসজিদ থেকে নামাজ পরে ফেরার পথে তার উপর আক্রমণ করা হয়।
এই ঘটনার পরেই ঐ এলাকায় সদস্যদের মধ্যে এসএমএস (শর্ট মেসেজ সার্ভিস) দেওয়া-নেওয়া শুরু হয় যাতে লেখা ছিল Pahili wicket padli যার অর্থ প্রথম উইকেট পড়ে গেছে।একাধিক মানবাধিকার ও এনজিও সংস্থা এই ঘটনার প্রতিবাদ করে দোষীদের শাস্তির দাবী তোলেন। যেহুতু মৃত মহসিন মহম্মদ সাদিক সেখ পরিবারের একমাত্র জীবিকার্জক ছিলেন তাই ভারতের গণতান্ত্রিক যুব ফেডারেশন, ভারতের ছাত্র ফেডারেশন, অল ইন্ডিয়া ডেমোক্রেটিক উইমেন্স অ্যাসোসিয়েশন ইত্যাদি সংগঠনগুলি শাস্তির পাশাপাশি উপযুক্ত ক্ষতিপুরণেরও দাবী তোলেন।

