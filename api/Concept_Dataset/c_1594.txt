ইহসান (আরবি: إحسان‎, প্রতিবর্ণী. ʾiḥsān‎; এহসানও বলা হয়) হল একটি আরবি পরিভাষা, যার অর্থ সৌন্দর্যবর্ধন, সম্পূর্ণতা, পরিপূর্ণতা, চমৎকারিতা, দয়া, সদ্ববব্যহার, অবস্থার উন্নতিকরণ, কোন কিছুকে ভালো করা, উন্নত করা বা সুন্দর করা (আরবি হুসন বা সৌন্দর্য এবং আরবি হাসান বা ভালো থেকে)। এটি হল ইমান আনা ও কাজে কর্মে তা প্রদর্শন, ধর্মীয় বিষয় হতে সৃষ্ট একটি সামাজিক দ্বায়িত্ববোধ। ইসলামে, ইহসান হল ইবাদতে সৌন্দর্য, উত্তমতা বা পরিপূর্ণতার অর্জনের জন্য মুসলিমদের দ্বায়িত্ব, যেমনটা হল মুসলিমদের এমনভাবে ইবাদতের চেষ্টা করা, যেন তারা আল্লাহকে দেখছে, এবং যদিও তারা আল্লাহকে দেখতে পায় না, তারা নিঃসন্দেহে বিশ্বাস করে যে, তিনি নিঃসন্দেহে তাদেরকে দেখছেন। এই সংজ্ঞা এসেছে "জিব্রাইলের হাদীস" নামে খ্যাত একটি হাদিস থেকে।

