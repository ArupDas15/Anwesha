পাকিস্তান ক্রিকেট দল (উর্দু: پاکستان کرکٹ ٹیم‎‎) হচ্ছে পাকিস্তানের জাতীয় পর্যায়ে প্রতিনিধিত্বকারী ক্রিকেট দল। দলটি পাকিস্তান ক্রিকেট বোর্ড বা পিসিবি কর্তৃক নিয়ন্ত্রিত। আন্তর্জাতিক ক্রিকেট কাউন্সিল (আইসিসি)-এর পূর্ণ সদস্য হিসেবে পাকিস্তান ক্রিকেট দল টেস্ট ক্রিকেট, একদিনের আন্তর্জাতিক ক্রিকেট এবং টুয়েন্টি২০ ক্রিকেট খেলাগুলোয় অংশ নিচ্ছে। বর্তমানে আইসিসি টেস্ট র‌্যাঙ্কিংয়ে তাদের অবস্থান ২য়।

