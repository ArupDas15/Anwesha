মিখাইল সের্গেইভিচ গর্বাচেভ (রুশ: Михаил Сергеевич Горбачёв মিখাইল্‌ সিরর্গেয়েভিচ্‌ গর্বাচফ্‌ [mʲɪxɐˈil sʲɪrˈɡʲeɪəvʲɪtɕ ɡərbɐˈtɕof] (শুনুন); জন্ম: ২ মার্চ, ১৯৩১) একজন রুশ রাজনীতিবিদ, যিনি সাবেক সোভিয়েত ইউনিয়নের সর্বশেষ প্রধান নেতা এবং একমাত্র প্রেসিডেন্ট ছিলেন। পূর্ববর্তী কনস্তান্তিন চেরনেনকোর মৃত্যুর পর ১৯৮৫ সালে তিনি ক্ষমতায় আসেন এবং দেশটির কমিউনিস্ট পার্টির সাধারণ সম্পাদক ও প্রধান নেতা নিযুক্ত হন। ১৯৯০ সালে সোভিয়েত ইউনিয়নের কমিউনিজমের পতন হলে তিনি দেশটির প্রথম এবং একমাত্র প্রেসিডেন্ট নিযুক্ত হন। ১৯৯১ সালের ২৫ ডিসেম্বার সোভিয়েতের ইউনিয়নের আনুষ্ঠানিক বিলুপ্তির দিন তিনি পদত্যাগ করেন। গর্বাচভের পদত্যাগের মধ্য দিয়েই বিশ্বে চার দশক ধরে চলা স্নায়ুদ্ধের সমাপ্তি হয়। তিনি পেরেস্ত্রোইকা ও গ্লাসনস্ত নীতির প্রবর্তক।