জোসেফ এডওয়ার্ড রুট (ইংরেজি: Joseph Edward Root; জন্ম: ৩০ ডিসেম্বর, ১৯৯০) দক্ষিণ ইয়র্কশায়ারের শেফিল্ড এলাকার ডোরেতে জন্মগ্রহণকারী প্রথিতযশা ইংরেজ ক্রিকেটার। ইংল্যান্ড ক্রিকেট দলের পক্ষ হয়ে ডানহাতি ব্যাটসম্যান ও মাঝে মাঝে অফ-স্পিনারের ভূমিকায় অবতীর্ণ হন তিনি; যা সাবেক ইংল্যান্ড দলনেতা মাইকেল ভনের মাঝে দেখা যায়। লক্ষ্যণীয় যে, রুট ভনের ভক্ত ও তাকে অনুসরণ করেই ক্রিকেট খেলায় উজ্জ্বীবিত হয়েছেন তিনি। রুট ও ভন - উভয়েই শেফিল্ড কলেজিয়েট ক্রিকেট ক্লাবে খেলা শুরু করেছিলেন। অধিকাংশ সময়ই মাঝারিসারির ব্যাটসম্যান হিসেবে মাঠে নেমে থাকেন। প্রথম-শ্রেণীর কাউন্টি ক্রিকেটে ইয়র্কশায়ার কাউন্টি ক্রিকেট ক্লাবে খেলে থাকেন জো রুট। একসময় টেস্ট ক্রিকেট র‌্যাঙ্কিংয়ে তিনি বিশ্বের ১নং ব্যাটসম্যান ছিলেন।