কাণ্ড (ইংরেজি: Plant stem) উদ্ভিদের প্রধান দুইটি গঠনমূলক অংশের একটি। কাণ্ড বিভিন্ন পর্ব ও পর্বমধ্য দ্বারা বিভক্ত। কাণ্ডের পর্ব মুকুল কে ধারণ করে থাকে। এই মুকুল থেকেই এক বা একাধিক পাতা, ফুল বা আরেকটি কাণ্ড বিকশিত হয়। দুটি পর্বের মধ্যবর্তী অংশকে পর্বমধ্য বলে। পর্বমধ্য কাণ্ডকে সোজা রাখতে ও লম্বা হতে সহায়তা করে। কাণ্ডের বেশির ভাগ অংশই মাটির উপরে দেখা যায় কিন্তু কিছু কিছু গাছের কাণ্ড মাটির নিচে থাকে। কাণ্ড থেকে মুকুল ও চারা জন্মে এবং ভূ-পৃষ্ঠের বাহিরে বর্ধিত হয়। কান্ডের ভিতরে টিস্যু বা কলার পরিবহন প্রকৃয়ার মাধ্যমে গুরুত্বপূর্ণ উপাদান উপরে ও নিচে স্থানান্তর করতে পারে।