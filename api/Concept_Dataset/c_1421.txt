উপগ্রহ শহর (জনপ্রিয় ভাবে পরিচিত ইংরেজি: satellite town, প্রতিবর্ণী. স্যাটেলাইট টাউন বা ইংরেজি: satellite city, প্রতিবর্ণী. স্যাটেলাইট সিটি নামে) হলো একটি বৃহৎ শহরের পার্শ্ববর্তী ছোট পৌরসভাসমূহ যেখানে বৃহৎ শহরটি হলো একটি মহানগর এলাকার মূলকেন্দ্র। এধরনের শহরগুলো শহরতলী, মহকুমা এবং বিশেষ করে শয়নগৃহ সম্প্রদায় (বেডরুম কমিউনিটি) হতে ভিন্ন ধরনের হয়ে থাকে। স্যাটেলাইট শহরসমূহের পৌর প্রশাসন থাকে যা কেন্দ্রীয় মহানগরী থেকে আলাদা এবং এসব শহরসমূহের আবাসিক জনগোষ্ঠীর জন্য যথেষ্ট কর্মসংস্থান ভিত থাকে।
তাত্ত্বিকভাবে, উপগ্রহ শহরগুলি এদের বৃহত্তর মহানগর এলাকা ব্যতীত স্ব-নির্ভর সম্প্রদায় হতে পারে। তবে, একটি মহানগরীর অংশ হওয়ার কারণে, একটি স্যাটেলাইট শহরে ক্রস-কম্যুটিং বা আড়াঅাড়ি যাতায়াত (অর্থাৎ, আবাসিক বাসিন্দারা শহর হতে বাহিরে যায় এবং বহিরাগত পেশাজীবি কর্মচারীরা শহরে প্রবেশ করে) হতে পারে।