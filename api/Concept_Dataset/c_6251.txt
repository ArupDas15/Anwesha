নীতিবাক্য বা মটো একটি বাক্যবন্ধ যা সাধারণভাবে কোনও সামাজিক সংগঠন বা সংস্থার সাধারণ উদ্দেশ্যটি বর্ণনা করে। বিভিন্ন দেশের সরকার স্থানীয় ভাষায় নীতিবাক্য রচনা করেন। নীতিবাক্য সাধারণত লিখিত রূপে হয়ে থাকে এবং তা স্লোগানের মত মৌখিক রূপেও প্রকাশ করা যেতে পারে। এটি কোন দীর্ঘ সামাজিক প্রথা বা গুরুত্বপূর্ণ ঘটনা, যেমন গৃহযুদ্ধ বা বিপ্লব থেকে উদ্ভূত হতে পারে। নীতিবাক্য যে কোনও ভাষায় হতে পারে, তবে পশ্চিম বিশ্বে লাতিন ভাষা সর্বাধিক ব্যবহৃত হয়।

