মিস ইউনিভার্স (ইংরেজি: Miss Universe) বার্ষিকভিত্তিতে আয়োজিত আন্তর্জাতিক সৌন্দর্য্য প্রতিযোগিতাবিশেষ। এ প্রতিযোগিতাটি মিস ইউনিভার্স সংস্থা কর্তৃক পরিচালিত হয়ে থাকে। ক্যালিফোর্নিয়ায় প্রতিষ্ঠিত পোশাক প্রস্তুতকারী প্রতিষ্ঠান প্যাসিফিক মিলসের উদ্যোগে ১৯৫২ সালে প্রতিষ্ঠিত এ প্রতিযোগিতাটি অদ্যাবধি নিয়মিতভাবে অনুষ্ঠিত হয়ে আসছে। প্রথমে গোল্ডেন লেডি'র অঙ্গ সংগঠন কেসার-রথ এবং পরবর্তীতে গাল্ফ এন্ড ওয়েস্টার্ন ইন্ডাস্ট্রিজ কর্তপক্ষের মাধ্যমে প্রতিযোগিতাটি পরিচালিত হয়েছিল। ১৯৯৬ সাল থেকে মার্কিন যুক্তরাষ্ট্রের রিয়াল-এস্টেট ব্যবসায়ী, টেলিভিশন ব্যক্তিত্ব এবং লেখক ডোনাল্ড ট্রাম্প এর দায়িত্বভার গ্রহণ করেন।মিস ইউনিভার্স অর্গেনাইজেশন কর্তৃপক্ষ কর্তৃক ১৯৯৮ সালে মিস ইউনিভার্স, ইনকর্পোরেট থেকে মিস ইউনিভার্সে রূপান্তর করা হয়। পাশাপাশি ঐ একই বছর ক্যালিফোর্নিয়ার লস এঞ্জেলেস থেকে নিউইয়র্ক সিটিতে সংস্থার সদর দপ্তর স্থানান্তর করা হয়। ডোনাল্ড ট্রাম্প নতুন একদল পেশাদার কর্মীকে প্রতিযোগিতা আয়োজনের লক্ষ্যে দায়িত্ব দেন। এর প্রধান ছিলেন মলি মাইলস নামীয় নতুন প্রধান নির্বাহী কর্মকর্তা এবং সভাপতি ছিলেন মরিন রিডি। প্রতিযোগিতার উত্তরণে শ্লোগানরূপে আজকের জন্য নতুনরূপে শব্দগুচ্ছ ব্যবহার করা হয়।১৯৯৮ সালে মিস ইউনিভার্সের লোগো উন্মোচন করা হয়। 'দি ওম্যান উইদ স্টারস' - শিরোনামীয় এ লোগোয় বৈশ্বিক পরিমণ্ডলে নারীর সৌন্দর্য্য এবং দায়িত্ব-কর্তব্য উপস্থাপনার কথা বলা হয়েছে।
বর্তমান মিস ইউনিভার্স পদবী ধারণ করে আছেন ভেনেজুয়েলার মারিয়া গ্যাব্রিয়েলা ইসলার। তিনি ৯ নভেম্বর, ২০১৩ তারিখে সাবেক মিস ইউনিভার্স অলিভিয়া কালপো’র কাছ থেকে এ মুকুট লাভ করেন।