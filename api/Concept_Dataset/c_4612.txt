বিদ্রোহী একটি আসন্ন বাংলাদেশী চলচ্চিত্র। চলচ্চিত্রটি পরিচালনা করেছেন শাহীন সুমন এবং শাপলা মিডিয়ার ব্যানারে প্রযোজনা করেছেন সেলিম খান। কাহিনি, চিত্রনাট্য ও সংলাপ লিখেছেন দেলোয়ার হোসেন দিল। চলচ্চিত্রটিতে মুখ্য ভূমিকায় অভিনয় করেছেন শাকিব খান, শবনম বুবলি ও অভিষিক্ত সুচিস্মিতা মৃদুলা। সাদেক বাচ্চু, মিশা সওদাগর, অমিত হাসান, শিবা শানু, ডন, সাবেরি আলম প্রমুখ বিভিন্ন গুরুত্বপূর্ণ চরিত্রে অভিনয় করেছেন। ২০১৮ সালের ২৫ সেপ্টেম্বর হতে প্রায় দেড় বছর সময় নিয়ে চলচ্চিত্রটির নির্মাণ সম্পন্ন হয়। নির্মাণাধীন অবস্থায় চলচ্চিত্রটির নাম কয়েকবার পরিবর্তন করা হয়। বাংলাদেশ চলচ্চিত্র সেন্সর বোর্ডে চলচ্চিত্রটি বিদ্রোহী নামে ছাড়পত্র পায়। চলচ্চিত্রটি ২০২০ সালের ঈদুল ফিতরে মুক্তির জন্য নির্ধারিত ছিল। করোনাভাইরাস মহামারীর কারণে চলচ্চিত্রটি নির্ধারিত সময়ে মুক্তি পায়নি।