চলচ্চিত্রনির্মাণ (চলচ্চিত্র নির্মাণ) হল চলচ্চিত্র নির্মাণের কৌশল। চলচ্চিত্র নির্মাণে কয়েকটি ধাপ রয়েছে, যেমন প্রারম্ভিক কাহিনী বা ধারণার উন্নয়নের পরে চিত্রনাট্য রচনা, অভিনয়শিল্পী নির্বাচন, চিত্রগ্রহণ, শব্দগ্রহণ, চলচ্চিত্র সম্পাদনা ও চলচ্চিত্র প্রদর্শন। চলচ্চিত্র প্রদর্শন চলচ্চিত্র নির্মাণের শেষ ধাপ। এই ধাপে চলচ্চিত্র মুক্তি ও প্রদর্শনীর মাধ্যমে দর্শকদের সামনে নির্মিত চলচ্চিত্রটি পেশ করা হয়।  বিশ্বের বিভিন্ন স্থানে অর্থনৈতিক, সামাজিক ও রাজনৈতিকসহ বিভিন্ন বিষয়ের উপর চলচ্চিত্র নির্মিত হয়ে থেকে। এতে বিভিন্ন ধরনের প্রযুক্তি ও পদ্ধতি অবলম্বন করা হয়। সাধারণত একটি চলচ্চিত্র নির্মাণে অনেক সংখ্যক লোকবল ও কয়েক মাস থেকে কয়েক বছর পর্যন্ত সময় লাগে।