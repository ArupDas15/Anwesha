ত্রিশূল (সংস্কৃত ভাষা: त्रिशूल, আন্তর্জাতিক সংস্কৃত লিপ্যন্তর: triśūla) হলো ধারালো তিনটি বর্শার ফলাযুক্ত একটি অস্ত্রবিশেষ, যা সাধারণভাবে হিন্দুধর্ম ও বৌদ্ধধর্মে শুভ চিহ্ন হিসাবে পরিগণিত হয়৷
ভারতীয় উপদ্বীপ এবং থাইল্যান্ডে ত্রিশূল ছোটো আকারে কোনো লাঠি বা দণ্ডের চূড়ায় লাগানো থাকা অবস্থায় দেখা যায়৷ কিন্তু ওকিনাওয়ার সাই অস্ত্রের মতো এটি ভোঁতা নয় বরং প্রতিটি ফলাই ধারালো৷ মালয় উপদ্বীপ এবং ইন্দোনেশিয়াতে ত্রিশূল সবসময়ই লম্বা হাতলযুক্ত হয়ে থাকে এবং এটির ছোট আকিরের একই রকম দেখতে অস্ত্রটিকে স্থানীয় ভাবে ত্রিশূল না বলে বরং "চবঙ" বা "তেকপি" বলা হয়ে থাকে৷

