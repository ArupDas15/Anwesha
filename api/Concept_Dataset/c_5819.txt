ক্লোজআপ ওয়ান তোমাকেই খুঁজছে বাংলাদেশ, বাংলাদেশি এনটিভি টেলিভিশন এর একটি আপাতবাস্তব টেলিভিশন অনুষ্ঠান। সঙ্গীত প্রতিভা অন্বেষণভিত্তিক দেশের অন্যতম বৃহত্তম আপাতবাস্তব টেলিভিশন অনুষ্ঠান 'ক্লোজআপ ওয়ান তোমাকেই খুঁজছে বাংলাদেশ'। ২০০৫ সালে যাত্রা শুরু হয় সঙ্গীতবিষয়ক আপাতবাস্তব টেলিভিশন অনুষ্ঠান ‘ক্লোজআপ ওয়ান : তোমাকেই খুঁজছে বাংলাদেশ’। দ্বিতীয় আসর অনুষ্ঠিত হয় ২০০৬ সালে। পরবর্তিতে এক বছর বিরতি দিয়ে তৃতীয় আসর অনুষ্ঠিত হয় ২০০৮ সালে এবং সর্বশেষ আসর অনুষ্ঠিত হয় ২০১২ সালে। ২০০৫ সালে নোলক বাবু, ২০০৬ সালে সালমা এবং ২০০৮ সালে লিজা ক্লোজআপ ওয়ান চ্যাম্পিয়ন হন। সর্বশেষ আসরে বিজয়ীর মুকুট উঠেছিল নাটোরের মেয়ে লায়লার মাথায়।

