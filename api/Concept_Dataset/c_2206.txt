পানির ঊর্ধ্বমুখী প্রবাহ বা জলের ঊর্ধ্বমুখী প্রবাহ (Upwelling) সমুদ্রবিজ্ঞান ও মিঠাপানির বিজ্ঞানে বহুল ব্যবহৃত একটি শব্দ। যে পদ্ধতিতে গভীর সমুদ্র বা হ্রদের তলদেশ থেকে পুষ্টিসমৃদ্ধ পানি উপরে আসে এবং এসে উপরিতলের পানির ভালোভাবে মিশ্রিত হয় তাকে আপওয়েলিং বা পানির ঊর্ধ্বমুখী প্রবাহ বা পানির উপরে উত্থিত হওয়ার ঘটনা বলে। এই প্রক্রিয়ার কারণেই সমুদ্র বা গভীর হ্রদে আলোকিত অঞ্চলের পানি উর্বর হয় এবং এতে প্রচুর ফাইটোপ্ল্যাংকটন জন্মায়।

