সাইট ইন্টেলিজেন্স গ্রুপ হল একটি মার্কিন কোম্পানি যা শ্বেতাঙ্গ শ্রেষ্ঠত্ববাদী এবং জঙ্গি সংগঠনের কর্মকাণ্ড প্রকাশ করে থাকে। এটি যুক্তরাষ্ট্রের মেরিল্যান্ড অঙ্গরাজ্যের বেথেসদাতে অবস্থিত। ২০০২ সাল থেকে ২০০৮ সাল পর্যন্ত সাইট ইন্টেলিজেন্স গ্রুপ পরিচিত ছিল সার্চ ফর ইন্টারন্যাশনাল টেরোরিস্ট এন্টিটিজ (সাইট) ইন্সটিটিউট নামে। প্রতিষ্ঠানটির পরিচালক ইসরাইলি বিশ্লেষক রিটা কাটজ।২০১৪ সালের ২ সেপ্টেম্বর স্টিভেন সটলফের শিরশ্ছেদের ভিডিওচিত্র জঙ্গিদের প্রকাশের পূর্বে প্রকাশ করেছিল সাইট ইন্টেলিজেন্স। বাংলাদেশের গুলশানে সন্ত্রাসী হামলার ছবি মূলধারার বাংলাদেশি সংবাদ মাধ্যমের পূর্বে প্রকাশ করেছিল সংগঠনটি। এছাড়া, হামলাকারী ৫ জঙ্গিরও ছবি প্রকাশ করেছিল প্রতিষ্ঠানটি।