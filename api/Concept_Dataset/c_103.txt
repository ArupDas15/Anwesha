কেয়ার মেডিকেল কলেজ বাংলাদেশের অন্যতম একটি বেসরকারি মেডিকেল কলেজ। এটি ঢাকার প্রাণ কেন্দ্র আসাদগেটে অবস্থিত। এটি ঢাকা বিশ্ববিদ্যালয় চিকিৎসাবিজ্ঞান অনুষদ কর্তৃক নিয়ন্ত্রণাধীন এবং ঢাকা বিশ্ববিদ্যালয়ের অধিভুক্ত মেডিকেল কলেজ।

কলেজটি ২০১৪ সালে প্রতিষ্ঠিত হয়।CARe নামটির পূর্ণরূপ হল সেন্টার ফর এসিস্টেড রিপ্রোডাকশন বা সহায়ক প্রজনন কেন্দ্র।
কলেজটি পাঁচ বছরের শিক্ষা কোর্স প্রদান করে এবং এমবিবিএস (MBBS) ডিগ্রি প্রদান করে। স্নাতকের পর সমস্ত স্নাতক শিক্ষার্থী পরবর্তী এক বছরের জন্য এখানে ইন্টার্নশিপ করে। ডিগ্রিটি বাংলাদেশ মেডিকেল অ্যান্ড ডেন্টাল কাউন্সিল কর্তৃক স্বীকৃত।
কলেজটির সাথে ২৫০ শয্যা বিশিষ্ট হাসপাতাল রয়েছে। এটি দেশের প্রথম সহায়ক প্রজননের ইনস্টিটিউট যা ইনভির্ট্রো ফার্টিলাইজেশন বা আইভিএফ(IVF) এর জন্য প্রয়োজনীয় প্রযুক্তি দ্বারা সুসজ্জিত।

