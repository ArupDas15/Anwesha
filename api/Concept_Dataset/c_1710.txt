বন্ডেজ (ইংরেজি: Bondage) দ্বারা একজাতীয় যৌন উদ্দীপক আচরণ বোঝানো হয় যেখানে কেউ যৌন আনন্দ লাভের জন্য সঙ্গীকে বেঁধে রাখে অথবা বিভিন্ন শারীরিক প্রতিবন্ধকতা(চোখ বাঁধা, মুখে কাপড় দিয়ে কথা বলা রোধ করা ইত্যাদি) আরোপ করে। সাধারণত এসব কাজে দড়ি, হ্যান্ডকাফ, শিকল, টেপ, চামড়ার বেল্ট ইত্যাদি ব্যবহৃত হয়। বন্ডেজ বিডিএসএম এর অন্তর্ভুক্ত একটি ক্রিয়া।বিডিএসএম (ইংরেজি: BDSM) হচ্ছে কয়েকটি শব্দ ও শব্দগুচ্ছের সংক্ষিপ্তরূপ। শব্দগুলো হচ্ছে বন্ডেজ (bondage) ও ডিসিপ্লিন (discipline) (B&D, B/D, বা BD); ডোমিন্যান্স অ্যান্ড সাবমিশন (dominance and submission) (D&s, D/s, বা Ds); এবং স্যাডিজম এবং ম্যাসাকিজম বা মর্ষকাম (sadism and masochism) (S&M, S/M, or SM)।বিডিএসএম বিভিন্ন রকমের অনেকগুলো কর্মকাণ্ড নিয়ে গঠিত। এর সাথে আন্তব্যক্তিগত সম্পর্ক, এবং বিভিন্ন উপসংস্কৃতিও জড়িত। এটি মূলত একপ্রকার যৌনচর্চা, যদিও তা স্বাভাবিক বিচারে সুস্থ ধরা হয় না। কিন্তু এটি বাস্তব, কারণ বিডিএসএম-এর চর্চা এর চর্চাকারীদের বিভিন্নভাবে কামোদ্দীপনা জাগায়। এই চর্চার বিভিন্ন দিক স্বাভাবিক যৌনাচারের সাথে যায় না, বরং বিপরীত, এবং কিছুক্ষেত্রে বিপদজ্জনকও।
বিডিএসএম-এর চর্চা সবসময় যৌন সম্পর্ক সংশ্লিষ্ট নয়। তবে সর্ব ক্ষেত্রেই এটির চর্চা কামোদ্দীপক। এটির বিপজ্জনকতা এবং এটির চর্চা কীভাব হবে তা সবসময়ই নির্ভর করে এই চর্চায় অংশগ্রহণকারীদের ওপর। বিডিএসএম-এর ক্ষেত্রে অংশগ্রহণকারীদের দুইটি প্রকার আছে। প্রথমত, ডোমিন্যান্ট (dominant) বা যিনি প্রভাব বিস্তার করেন, বা খাটান, বা শাসন করেন এবং দ্বিতীয়ত, যিনি প্রভাবান্বিত হন বা শাসিত হন। এই দুইপ্রকারের অংশগ্রহণকারী থাকলেও অংশগ্রহণকারীরর সংখ্যা দুই বা ততোধিক হতে পারে।
বিডিএসএম যৌনবিকৃতি হিসাবে স্বীকৃত। বিংশ শতাব্দীর শেষপাদে পর্নোগ্রাফিতে এরূপ যৌনক্রিয়ার প্রাদুর্ভাব হয়েছে।