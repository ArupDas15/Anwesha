এরিক রিচার্ড কান্ডেল (জন্ম নভেম্বর ৭, ১৯২৯) একজন অস্ট্রীয়-আমেরিকান চিকিৎসক যিনি একাধারে মনোরোগ বিজ্ঞানী, স্নায়ুবিজ্ঞানী এবং একজন বিশ্ববিদ্যালয়ের অধ্যাপক, তিনি কলম্বিয়া বিশ্ববিদ্যালয়ের কলেজ অফ ফিজিসিয়ান এন্ড সার্জিয়ন এ প্রাণরসায়ন এবং প্রাণপদার্থবিদ্যা পড়ান।
তিনি স্নায়ুকোষে স্মৃতি সংরক্ষনের উপর গবেষণা করে ২০০০ সালে নোবেল পুরস্কার পেয়েছিলেন। তিনি আরভিদ কার্লসন এবং পল গ্রিনগার্ডের সাথে পুরস্কারটি ভাগাভাগি করে নিয়েছিলেন।
মনোবিজ্ঞান অধ্যয়ন করা কান্ডেল বুঝতে চেয়েছিলেন স্মৃতি কীভাবে কাজ করে। তার পরামর্শদাতা হ্যারি গ্রুন্ডফেষ্টের পরামর্শ অনুসরণ করে, কান্ডেল স্নায়ুতন্ত্র অধ্যয়ন করার জন্য বৃহত এবং মৌলিক স্নায়বিক কাঠামোযুক্ত প্রাণী খুঁজছিলেন। তাই কান্ডেল সমুদ্র স্লাগ অ্যাপ্লিসিয়া ক্যালিফোর্নিকার -কে তার কাজের জন্য বেছে নেন, যা তাকে সবচেয়ে বিখ্যাত করেছে, এই প্রাণীর বৃহৎ স্নায়ু কোষ রয়েছে এবং এটি শিখতে সক্ষম প্রাণীদের গোষ্ঠীর সদস্য।তিনি হাওয়ার্ড হিউজ মেডিকেল ইনস্টিটিউটের সিনিয়র তদন্তকারী ছিলেন। নিউরোবায়োলজি এবং আচরণ কেন্দ্রের প্রতিষ্ঠাতা পরিচালকও ছিলেন, যা বর্তমানে কলম্বিয়া বিশ্ববিদ্যালয়ের স্নায়ুবিজ্ঞান বিভাগ। তিনি বর্তমানে মস্তিষ্ক ও আচরণ গবেষণা ফাউন্ডেশনের বৈজ্ঞানিক কাউন্সিলে দায়িত্ব পালন করছেন। কান্ডেলকে জনপ্রিয় করে তার, ইন সার্চ অফ মেমোরি: দ্য ইমারজেন্সি অফ নিউ সায়েন্স অফ মাইন্ড, বিষয়ে তার দীর্ঘ গবেষণা  যা তাকে ২০০০ সালে লস অ্যাঞ্জেলেস টাইমস বুক প্রাইজ এ বিজ্ঞান ও প্রযুক্তি বিভাগে পুরস্কারে ভূষিত করেছিল।