ফেসবুক মেসেঞ্জার (সাধারণভাবে মেসেঞ্জার হিসেবে পরিচিত) হলো একটি বার্তা আদান-প্রদানের মাধ্যম। মূলত এটি ২০০৮ সালে ফেসবুক কর্তৃপক্ষ কর্তৃক ফেসবুক বার্তা হিসেবে বিকশিত হয় ৷ প্রথম দিকে এটিকে  ফেসবুক চ্যাট  নামে অতিবাহিত করা হতো৷  সংস্থাটি ২০১০ সালে তাদের বার্তা আদান-প্রদানের পরিষেবাটিকে আরও নবরূপে সূচীত করে, এরপর আগস্ট ২০১১-তে স্বতন্ত্রভাবে আইওএস ও অ্যান্ড্রয়েড এর জন্য অ্যাপ্লিকেশনটি উন্মুক্ত করে। কিউ৪ ২০১৮ এর সম্মেলনে সংস্থাটি মেসেঞ্জার ভিত্তিক যোগাযোগের জন্য স্বাতন্ত্র্য ফেসবুক বাতায়ন হার্ডওয়্যার প্রকাশ করে। কয়েক বছর ধরে ফেসবুক বিভিন্ন অপারেটিং সিস্টেমের জন্য তাদের অ্যাপ্লিকেশনটি উন্মুক্ত করেছে, নিবেদিত ওয়েবসাইট ইন্টারফেস (ম্যাসেঞ্জার ডটকম) চালু করেছে এবং প্রধান ফেসবুক অ্যাপ্লিকেশন থেকে বার্তা আদান-প্রদানের কার্যকারিতা পৃথক করেছে, যা ব্যবহারকারীদের ওয়েব ইন্টারফেস ব্যবহার করতে বা স্বতন্ত্র অ্যাপ্লিকেশনটি ডাউনলোড করে ব্যবহার করতে অনুমোদন দেয়।
ব্যবহারকারী বার্তা প্রেরণ করতে এবং ছবি, ভিডিও, স্টিকার, অডিও এবং ফাইলসমূহ বিনিময় করতে পারে পাশাপাশি অন্যান্য ব্যবহারকারীর বার্তায় প্রতিক্রিয়া জানাতে এবং রোবটগুলোর সাথে প্রতিক্রিয়া জানাতে পারে। পরিষেবাটি ভিওআইপি এবং ভিডিও যোগাযোগ সমর্থন করে। এই স্বতন্ত্র অ্যাপ্লিকেশনটি একাধিক অ্যাকাউন্ট একই সাথে ব্যবহার, এক প্রান্ত থেকে আরেক প্রান্তে ঐচ্ছিক সুরক্ষিত কথোপকথন বজায়, এবং গেমস খেলা সমর্থন করে।

