গ্রিক পুরাণে অকেয়ানোস (প্রাচীন গ্রিক ভাষায়: Ὠκεανός অকেআনোস্‌) ছিলেন বারোজন তিতানদের একজন। তিনি ছিলেন সমস্ত সামুদ্রিক জলভাগের আদি দেবতা (তিতানদের পরাজয়ের পর পোসাইডন সমুদ্রের দেবতা হন)। অকেয়ানোসের সাথে তার বোন তেথুসের বিয়ে হয় এবং তেথুসের গর্ভে তার ঔরসে ৩০০০ অকেয়ানিদের জন্ম হয়। এছাড়া ওসিয়ানাস ও টেথিসের মিলনে নদী-দেবতাদেরও জন্ম হয়। প্রাচীনকালের গ্রিক ভাস-পেইন্টিং এ তাকে ষাঁড়ের মত শিংওয়ালা ও পায়ের বদলে মাছের লেজ বিশিষ্ট একজন সমুদ্র-দেবতা হিসাবে দেখানো হয়েছে।