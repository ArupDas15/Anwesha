ক্যাম্পে শব্দটি এসেছে গ্রীক শব্দ কেম্পসস থেকে। কেম্পসস শব্দের বাংলা অর্থ ভাঁজ। শরীরকে যেকোনো ভাঁজে ভাঙ্গার ক্ষমতাই এ ধরনের নামকরণের কারণ। তবে কিছু কিছু ক্ষেত্রে ক্যাম্পেকে ভয়ঙ্কর কুটিল হিসেবেও ব্যাখ্যা করা হয়েছে।
গ্রীক দানবী ক্যাম্পে  অথবা টারটারাসের নিম্ফ নামেও পরিচিত। তবে মূলত ক্যাম্পে হচ্ছে একটি স্ত্রী ড্রাগন ।ক্যাম্পের দেহের ঊর্ধ্বাংশ হচ্ছে একজন সুন্দরী মহিলার মত, নিম্নাংশ এক দৈত্যাকার ড্রাগনের 
মত আর তার দেহের মধ্যভাগে রয়েছে বিভিন্ন প্রজাতির পঞ্চাশটি হিংস্র প্রাণীর মাথা।
ক্রোনাস যখন তার পিতা ইউরেনাস কে পরাজিত করে তার সহোদর হেকাটনখেইর ও সাইক্লপ্সদের টারটারাসে বন্দী করেন, তখন তিনি ক্যাম্পেকে নিয়োজিত করেন তাদের প্রহরী হিসেবে। পরবর্তীতে জিউস যখন টাইটানদের সাথে যুদ্ধে লিপ্ত হন, তখন তিনি সাইক্লপ্সকে মুক্ত করার লক্ষ্যে ক্যাম্পেকে হত্যা করেন।

