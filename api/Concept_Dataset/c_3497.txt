ফ্রেঙ্কেল ত্রুটি বা স্থানচ্যুতি ত্রুটি হল  কেলাসিত কঠিন পদার্থের এক প্রকার বিন্দু ত্রুটি। আবিষ্কারক ইয়াকভ ফ্রেঙ্কেল এর নামানুসারে এটির নামকরণ করা হয়। যখন একটি পরমাণু বা ক্ষুদ্র আয়ন (সাধারণত ক্যাটায়ন) ল্যাটিসে নিজের স্থান ত্যাগ করে, পার্শ্ববর্তী কোন স্থানে অন্তর্নিহিত কণা হিসেবে প্রবেশ করে, তখন সেই স্থানে একটি  শূন্যতা সৃষ্টি হয়। প্রাথমিক ভাবে কণা বিকিরণ এর সময় এই ত্রুটিগুলোর উৎপত্তি হয়। এদের গঠন এনথালপি সাধারণত অন্যান্য বিন্দু ত্রুটির (যেমনঃ শূন্যতা ত্রুটি) চেয়ে বেশি হওয়ায়, বোল্টযম্যান বণ্টন পদ্ধতি অনুসারে এদের সাম্যবস্থায় ঘনত্ব শনাক্তকরণ সীমার নিচে থাকে। আয়নিক কেলাসে, যেখানে সাধারণত কমসংখ্যক সমন্বয় সংখ্যা থাকে বা আয়নগুলোর আকারে বেশ তারতম্য থাকে এবং ক্ষুদ্র আয়নগুলো (সাধারণত ক্যাটায়ন) স্থানচ্যুত হয়ে থাকে, সেখানে এই ত্রুটিটি স্বতঃস্ফূর্তভাবে তৈরি হতে পারে।