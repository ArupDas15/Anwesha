নতুন দিল্লি ( (শুনুন), হিন্দুস্থানী: [ˈnəiː ˈdɪlːiː] Naī Dillī) বা নয়াদিল্লি হলো ভারতের রাজধানী ও ভারত সরকারের প্রশাসনিক, আইন ও বিচারবিভাগীয় কেন্দ্র। এটি দিল্লি সরকারেরও কেন্দ্র। নতুন দিল্লি দিল্লি মহানগরীয় অঞ্চলের মধ্যে অবস্থিত এবং এটি দিল্লি জাতীয় রাজধানী অঞ্চলের ১১টি জেলার মধ্যে অন্যতম জেলা।
১৯১১ সালে দিল্লি দরবারে ভারত-সম্রাট পঞ্চম জর্জ নতুন দিল্লি শহরের ভিত্তিপ্রস্তর স্থাপন করেছিলেন। ব্রিটিশ স্থপতি স্যার এডউইন লুটিয়েনস ও স্যার হারবার্ট বেকার এই শহরের নকশা প্রস্তুত করেছিলেন। ১৯৩১ সালের ১৩ই ফেব্রুয়ারি নিউ রাজধানী উদ্বোধন করেন তদনীন্তন ভাইসরয় লর্ড আরউইন।