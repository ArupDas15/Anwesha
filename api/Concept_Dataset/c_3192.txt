মাচিস (অনু. দেশলাই কাঠি) হল আর ভি পণ্ডিত প্রযোজিত এবং গুলজার পরিচালিত ১৯৯৬ সালের ভারতীয়, একটি বিশেষ সময়কালের রাজনৈতিক রোমাঞ্চকর চলচ্চিত্র। এতে চন্দ্রচুর সিং, ওম পুরি, তাবু এবং জিমি শেরগিল মুখ্য চরিত্রে অভিনয় করেছিলেন। ছবিতে ১৯৮০ এর দশকে পাঞ্জাবে শিখ বিদ্রোহ উত্থানের পরিস্থিতি চিত্রিত হয়েছে।
শিরোনামটি রূপক হিসাবে ব্যবহার করা হয়েছিল, যাতে বোঝায় যে কোনও জাতির যুবক দেশলাই কাঠির মত, কোন অন্যায় অবিচার হলে সেটি যে কোন সময় জ্বলে উঠতে পারে।
মাচিস সমালোচনামূলক এবং বাণিজ্যিক উভয় দিকেই সাফল্য পেয়েছিল। গুলজারের নির্দেশনা এবং বিশাল ভরদ্বাজের সংগীত এই ছবির শক্তিশালী দিক ছিল। আজকের দিনেও, ছবিটির অনেক গান, বিশেষত "চপ্পা চপ্পা চরখা চলে" এবং "ছোড় আয়ে হাম ও গলিয়াঁ" গানদুটি এফএম রেডিও বা টিভি চ্যানেলগুলিতে বাজতে শোনা যায়।
পাঞ্জাব সমস্যার দিকে ফিরে মাচিস এর মূল কারণগুলি খুঁজে বের করার চেষ্টা করে।