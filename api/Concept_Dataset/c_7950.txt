একাদশ জাতীয় সংসদ ২০১৮ সালের ৩০ ডিসেম্বর একাদশ জাতীয় সংসদ নির্বাচনে নির্বাচিত সংসদ সদস্যদের নিয়ে গঠিত হয়। ২০১৯ সালের ৩ জানুয়ারি নির্বাচিত সংসদ সদস্যগণ শপথ গ্রহণ করেন। ৭ জানুয়ারি মন্ত্রিসভার সদস্যগণ শপথগ্রহণ করেন। ৩০ জানুয়ারি একাদশ সংসদের প্রথম অধিবেশন অনুষ্ঠিত শুরু হয়। জাতীয় সংসদের ৩৫০টি আসনের মধ্যে জণগনের সরাসরি ভোটে নির্বাচিত আসন ৩০০টি এবং ৫০টি মহিলা আসন হিসেবে সংরক্ষিত। ৩০০টি আসনের মধ্যে বাংলাদেশ আওয়ামী লীগ ২৫৮টি আসনে জয়লাভ করে সংখ্যাগরিষ্ঠতা অর্জন করে শেখ হাসিনাকে প্রধান করে সরকার গঠন করে এবং জাতীয় পার্টি ২২টি আসনে জয়লাভ করে বিরোধীদলের মর্যাদা পায়।