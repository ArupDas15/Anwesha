বার্ষিক প্রতিবেদন (ইংরেজি: Annual report) হচ্ছে পূর্ববর্তী বছরজুড়ে একটি কোম্পানির কার্যক্রম সম্পর্কিত একটি বিশদ বা বিস্তীর্ণ প্রতিবেদন। বার্ষিক প্রতিবেদনের উদ্দেশ্য হল শেয়ারহোল্ডার এবং অন্যান্য আগ্রহী ব্যক্তি ও প্রতিষ্ঠানকে কোম্পানির আর্থিক ও অন্যান্য কার্যক্রম সম্পর্কে তথ্য প্রদান করা। মাঝেমাঝে বার্ষিক প্রতিবেদন ধূসর সাহিত্য হিসাবে বিবেচিত হয়। আইনগতভাবেই বেশিরভাগ কোম্পানিসমুহকে বার্ষিক প্রতিবেদন প্রস্তুত ও প্রকাশ করতে হয় এবং সেটি কোম্পানির রেজিস্ট্রারারের নিকট দাখিল করতে হয়।