প্রেমের তাজমহল গাজী মাহবুব পরিচালিত ২০০১ সালের বাংলাদেশী প্রণয়ধর্মী নাট্য চলচ্চিত্র। ছবিটির কাহিনী, চিত্রানাট্য ও সংলাপ রচনা করেছেন গাজী জাহাঙ্গীর ও প্রযোজনা করেছেন মোহাম্মদ জসিম উদ্দিন। ছবিটি পরিবেশনা করেছে রিয়া কথাচিত্র। এতে প্রধান চরিত্রে অভিনয় করেন রিয়াজ, শাবনূর, রাজিব, আবুল হায়াত, মিশা সওদাগর প্রমুখ।২০০১ সালে মুক্তিপ্রাপ্ত চলচ্চিত্রটি ব্যবসাসফল হয়। ছবিটি জাতীয় চলচ্চিত্র পুরস্কারে শ্রেষ্ঠ সঙ্গীত পরিচালক, শ্রেষ্ঠ পুরুষ কণ্ঠশিল্পী ও শ্রেষ্ঠ নারী কণ্ঠশিল্পী এবং বাচসাস পুরস্কার এ শ্রেষ্ঠ সংলাপ রচয়িতা, শ্রেষ্ঠ পুরুষ কণ্ঠশিল্পী, ও শ্রেষ্ঠ নারী কণ্ঠশিল্পী বিভাগে লাভ করে।