সুনামগঞ্জ জেলার দিরাই উপজেলার চাতল নদী থেকে হেরাচামতি নদী উৎপন্ন হয়ে কিছুদূর প্রবাহিত হয়ে একই উপজেলার কামারখালী নদীতে পড়েছে। এই নদীতীরে গড়ে উঠেছে জগদল বাজার ও কলিয়ারকাপন বাজার। এ নদীতে জোয়ার-ভাটার প্রভাব নেই। নদীর দৈর্ঘ্য ১৫ কিমি, প্রস্থ ৪০ মিটার। অববাহিকার আয়তন ৩০ বর্গ কিমি এবং গভীরতা ৬.৫ মিটার। নদীটির প্রবাহ মৌসুমি প্রকৃতির। জানুয়ারি-ফেব্রুয়ারি এই দুই মাস প্রবাহহীন থাকে। জুলাই-আগস্টে পানি প্রবাহ বেড়ে যায়, তখন এর পরিমাণ দাঁড়ায় ৪৫০ ঘনমিটার/সেকেন্ড।