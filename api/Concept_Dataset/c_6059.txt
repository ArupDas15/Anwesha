দ্য ফুটবল এসোসিয়েশন কমিউনিটি শিল্ড (সাবেক চ্যারিটি শিল্ড) একটি ইংরেজ ফুটবল ট্রফি যা বার্ষিক ম্যাচ হিসেবে এফ.এ. প্রিমিয়ার লীগ ও এফ.এ. কাপ বিজয়ী দলের মধ্যে অনুষ্ঠিত হয়। এটি বিশ্বের বিভিন্ন স্থানে অনুষ্ঠিত সুপার কাপ এর সমতুল্য। যদি একটি দল দ্বৈত শিরোপা (প্রিমিয়ারশিপ এবং এফএ কাপ) জেতে তবে দ্বৈত বিজয়ীর সাথে প্রিমিয়ার লীগ রানার-আপ দলের খেলা হয়। পরবর্তী মৌসুম শুরুর সময় এটি অনুষ্ঠিত হয় এবং প্রথাগতভাবে পুরনো ওয়েম্বলি স্টেডিয়ামে অনুষ্ঠিত হত। তবে বিগত কয়েক মৌসুমে ওয়েম্বলি স্টেডিয়ামের পুনঃনির্মাণ চলার সময় ওয়েলসের কার্ডিফে অবস্থিত মিলেনিয়াম স্টেডিয়ামে ম্যাচটি অনুষ্ঠিত হচ্ছে।T
যদিও ইংল্যান্ডের খেলাধুলার একটি সম্মাননা হলেও, কমিউনিটি শিল্ড অন্যান্য প্রতিযোগিতা, যেম্ন প্রিমিয়ার লীগ, এফ.এ. কাপ ও লীগ কাপ থেকে অনেক কম গুরুত্বপূর্ণ খেলা হিসেবে বিবেচিত হয়। এটিকে সাধারণ একটি ছোটোখাটো ট্রফি হিসেবেই দেখা হয় এবং এটা নিয়ে কেউ তেমন উচ্ছ্বাস প্রকাশ করে না। আধুনিক যুকে কমিউনিটি শিল্ডকে প্রীতি ম্যাচ হিসেবেই বেশি দেখা হয়; যার একটি উদাহরণ হচ্ছে ২০০৩ সালে ম্যানচেস্টার ইউনাইটেড কাপটি জিতলেও দলনেতা রয় কিনের হাসিমুখ দেখা যায় নি। এ কারণে কোন দল মৌসুমে কেবন এই কাপ পেয়ে শেষ করলে সন্তুষ্ট হয় না, যদিও অনেক দলের এভাবে কাপ জেতাটা একটা প্রথা হয়ে গেছে।
এই শিল্ডটি বিভিন্ন দাতব্য কাজে অর্থ জোগাড়ের জন্য এফএকে সাহায্য করে থাকে। এই অর্থের মূল উৎস খেলা দেখার টিকেট এবং খেলার দিন অনুষ্ঠিত বিভিন্ন অনুষ্ঠান থেকে প্রাপ্ত অর্থ। এই তহবিলের অংশবিশেষ এমন ক্লাবকে দেয়া হয় যারা এফএ কাপের প্রথম রাউন্ডের অংশগ্রহণ করেছে, এবং তাদেরকে পরে একটি দাতব্য সংস্থার নাম প্রস্তাবের অধিকার দেয়া হয় যে প্রতিষ্ঠানটি ঐ তহবিলের অর্থ পাবে। বাকী অর্থ এফএর সহযোগী দাতব্য সংস্থাকে দান করা হয়।.
শেরিফ অব লন্ডন চ্যারিটি শিল্ড নামে ১৮৯৮-৯৯ মৌসুম থেকে অনুষ্ঠিত প্রতিযোগিতাটি পরিবর্তিত হয়ে শিল্ডটি প্রথম খেলা হয় ১৯০৮-০৯ মৌসুমে।

