৫ম জাতীয় চলচ্চিত্র পুরস্কার তথ্য মন্ত্রণালয় কর্তৃক চলচ্চিত্রের বিভিন্ন ক্ষেত্রে বিশেষ অবদান রাখার জন্য প্রদত্ত ৫ম আয়োজন; যা ১৯৮১ সালে দেওয়া হয়। ১৯৭৫ সাল থেকে প্রতি বছর এটি দেয়া হচ্ছে। সরকার কর্তৃক নিযুক্ত একটি জাতীয় প্যানেল বিজয়ীদের নির্বাচন করে থাকে।
এই বছর ১৬টি শাখায় পুরস্কার প্রদান করা হয়। ৩টি শাখায় কোন পুরস্কার দেয়া হয়নি। এই তিনটি শাখা হল শ্রেষ্ঠ অভিনেতা, শ্রেষ্ঠ চিত্রগ্রাহক (রঙ্গিন), শ্রেষ্ঠ শব্দ গ্রাহক। প্রখ্যাত কথাসাহিত্যিক আবু ইসহাকের কালজয়ী উপন্যাস সূর্য দীঘল বাড়ী অবলম্বনে বাংলাদেশ সরকারের অনুদানে প্রথম নির্মিত চলচ্চিত্র ‘সূর্য দীঘল বাড়ী’ সর্বোচ্চ ৮টি শাখায় জাতীয় পুরস্কার লাভ করে।
১১ নভেম্বর, ১৯৮১ সালে ১৯৭৯ ও ১৯৮০ সালের পুরস্কার একসাথে দেয়া হয়। পুরস্কার বিতরণ করেন তৎকালীন তথ্য, বেতার, ক্রীড়া ও সংস্কৃতি মন্ত্রী শামসুল হুদা চৌধুরী।