বমিয়ন বা বামিয়ন প্রদেশ (ফার্সি: بامیان বমিয়ন্‌‎‎) আফগানিস্তানের ৩৪টি প্রদেশের একটি। এটি দেশের কেন্দ্রভাগে অবস্থিত। এর রাজধানীর নামও বামিয়ন। এখানে হাজারা শিয়া সম্প্রদায়ের লোকেদের বসবাস। এই প্রদেশের আয়তন ১৭হাজার ৪১১ বর্গকিলোমিটার।  প্রদেশটি প্রশাসনিকভাবে ৪টি জেলা ও ১টি উপজেলায় বিভক্ত (১৯৮৪ সাল)। সমগ্র প্রদেশের একমাত্র শহরাঞ্চল প্রাদেশিক রাজধানী বামিয়ান শহর। ১৯৬৪ সালে পূর্ববর্তী কাবুল ও পারোয়ান প্রদেশের অংশবিশেষ নিয়ে এই প্রদেশটি তৈরি করা হয়।অতীতে কেন্দ্রীয় আফগানিস্তান রেশম পথের ওপরে অবস্থিত ছিল। এখানে রোমান সাম্রাজ্য, চীন, মধ্য ও দক্ষিণ এশিয়ার বণিকেরা আসা-যাওয়া করত। এখানকার শিল্পকলায় গ্রিক, পারসিক, ও বৌদ্ধধর্মের নানা শিল্পকর্মের এক অদ্বিতীয় সম্মিলন ঘটেছে। এর নাম দেয়া হয়েছে গ্রিক-বৌদ্ধ শিল্পকলা বা গান্ধার শিল্প।