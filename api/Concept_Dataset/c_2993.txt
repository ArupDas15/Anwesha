আল-সহিফা আল-সাজ্জাদিয়াহ্ ( আরবি: ٱلصَّحِيفَة ٱلسَّجَّادِيَّة‎‎   , aṣ-Ṣaḥīfah as-Sajjādīyah ,[asˤ.sˤa.ħiː.fah as.sad͡ʒ.d͡ʒaː.diː.jah] ; "সাজ্জাদের ধর্মগ্রন্থ") আল-সহিফা আল-সাজ্জাদিয়াহ্ একটি বিখ্যাত দুয়ার গ্রন্থ যা যঈন আল-আবিদীন ( আ. ) কর্তৃক লিখিত। গ্রন্থটি কারবালার যুদ্ধের পরে লিখিত হয়েছিল ( ৬৮০ খ্রি. ) এবং গ্রন্থটিতে মানুষ ও রবের মধ্যবর্তী আন্তঃসম্পর্ক তুলে ধরা হয়েছে। গ্রন্থটিতে ইমাম আল-সাজ্জাদ ( আ. ) এর ৫৪ টি দুয়া সংকলিত হয়েছে। শিয়া মাযহাবে  আল-কুরান এবং নাহজুল বালাঘার পরে এটির গুরুত্ব সর্বাধিক এবং এটি “ যাবুর আল-মুহাম্মদ " ( মুহাম্মদ ( সা. ) এর পবিত্র পরিবারের যাবুর ) এবং “ ইঞ্জীল আল-আহ্লুল বাইত " ( আহ্লুল বাইত ( আ. ) এর বাইবেল ) হিসেবেও পরিচিত।
এই গ্রন্থটিকে কেন্দ্র করে বহু ব্যাখ্যামূলক গ্রন্থ লিখিত হয়েছে৷ আল-যারী'আ ইলা তাসানিফ আল-শিয়া গ্রন্থে আকা বুজুর্গ তেহরানী ৫০ টি ব্যাখ্যা সংকলন করেছিলেন যাঁর মাঝে সবচেয়ে প্রচলিত ব্যাখ্যাটি রিয়াদ আল-সালিকীন গ্রন্থ হতে সংকলিত। আল-সহিফা আল-সাজ্জাদিয়্যাহ্ বিভিন্ন ভাষায় অনুবাদিত হয়েছে যেমন ইংরেজি, ফরাসি, তুর্কি, উর্দু, স্পেনিশ, বস্নিয়ান, আলবানিয়ান, তামিল ইত্যাদি। শিয়া মাযহাবের মধ্যে অধিক মর্যাদা ছাড়াও বহু সুন্নি আলেমগণ এই গ্রন্থের বাগ্মিতাকে প্রশংসা করেছেন।