স্বর্গ একটি ধর্মীয়, বিশ্বতাত্ত্বিক, বা আধিবিদ্যক স্থান যেখানে বিশ্বাসীদের মতে দেবতা, দেব-দূত, আত্মা জাতীয় সত্তা, সন্ত অথবা পূজিত পিতৃপুরুষগণ উদ্ভূত, রাজাসনে অধিষ্ঠিত বা বাসরত। কিছু ধর্মবিশ্বাস অনুযায়ী স্বর্গীয় সত্তারা পৃথিবীতে অবতরণ বা জন্মগ্রহণ করতে পারে, এবং পরকালে পার্থিব সত্তারা স্বর্গে আরোহণ করতে পারে, বিশেষ পরিস্থিতিতে তা জীবিত অবস্থায় হতে পারে।
স্বর্গ প্রায়ই "উচ্চতর স্থান" (ঊর্ধ্বলোক), পবিত্রতম স্থান, নন্দনকানন হিসেবে বর্ণিত হয়ে থাকে, "নিম্নস্থান" হিসেবে নরক বা পাতালের বিপরীতে। বিবিধ মানের দেবত্ব, সদাশয়তা, পুণ্য, বিশ্বাস, কিংবা অন্যান্য সদ্গুণ বা সনাতন পন্থা বা কেবল ঈশ্বরের ইচ্ছা অনুসারে স্বর্গ সার্বজনীন কিংবা সর্তসাপেক্ষে পার্থিব সত্তাদের জন্যে অভিগম্য। কেউ কেউ একটি "আগামী যুগে" পৃথিবীতেই স্বর্গের সম্ভাবনায় বিশ্বাস রাখে।