ক্যাথরিন জোসেফিন ভ্যান ফ্লিট (ইংরেজি: Catherine Josephine Van Fleet; জন্ম: ২৯ ডিসেম্বর ১৯১৫ - ১০ জুন ১৯৯৬) ছিলেন একজন মার্কিন অভিনেত্রী। তিনি চলচ্চিত্র, মঞ্চ ও টেলিভিশনে অভিনয় করেছেন। চার দশকের অধিক সময়ের কর্মজীবনে তিনি তার নিজের বয়সের চেয়ে অধিক বয়সী চরিত্রে অভিনয়ের জন্য প্রসিদ্ধ ছিলেন। তিনি ব্রডওয়ে মঞ্চের দ্য ট্রিপ টু বাউন্টিফুল নাটকে অভিনয় করে ১৯৫৪ সালে মঞ্চনাটকে শ্রেষ্ঠ চরিত্রাভিনেত্রী বিভাগে টনি পুরস্কার এবং পরের বছর ইস্ট অব ইডেন চলচ্চিত্রে অভিনয় করে শ্রেষ্ঠ পার্শ্ব অভিনেত্রী বিভাগে একাডেমি পুরস্কার অর্জন করেন।