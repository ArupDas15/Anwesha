ফাহমিদা নবী(ইংরেজি:  Fahmida Nabi) (জন্ম: ৪ঠা জানুয়ারি, ১৯৬৪) বাংলাদেশের একজন জনপ্রিয় সংগীতশিল্পী। তিনি সাধারণত ক্ল্যাসিক্যাল এবং আধুনিক ধাঁচের গান করেন। এছাড়াও তিনি রবীন্দ্র সঙ্গীত এবং নজরুল সঙ্গীতও গেয়ে থাকেন। তিনি ২০০৫ সাল থেকে ক্লোজআপ ওয়ান রিয়েলিটি শো'র বিচারক হিসাবে কাজ করছেন। তার গাওয়া বেশিরভাগ গানই পেয়েছে দর্শক প্রিয়তা। ২০০৭ সালে তিনি শ্রেষ্ঠ প্লেব্যাক গায়ক হিসেবে জাতীয় চলচ্চিত্র পুরস্কার পান। এছাড়াও তিনি চ্যানেল আই পারফরম্যান্স অ্যাওয়ার্ড (২০০৮) ও মেরিল-প্রথম আলো পুরস্কার (২০০৮) লাভ করেন। তার পিতা পরলোকগত বিখ্যাত সংগীতজ্ঞ মাহমুদুন্নবী এবং তার ছোট বোন বাংলাদেশের জনপ্রিয় সঙ্গীতশিল্পী সামিনা চৌধুরী।

