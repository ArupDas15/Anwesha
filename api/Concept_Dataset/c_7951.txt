সান্ড্রা আন্নেট বুলক (; জন্ম জুলাই ২৬, ১৯৬৪) একজন জার্মান-আমেরিকান অভিনেত্রী, প্রযোজক এবং মানবপ্রেমিক।
বুলক ১৯৮৭ সালের থ্রিলার হ্যাঙ্গেনের একটি ছোট্ট ভূমিকায় অংশ নিয়ে অভিনয় জীবন শুরু করেন এবং  ১৯৮৯ সালে বায়োনিক শোডাউন: দ্য সিক মিলিয়ন ডলার ম্যান অ্যান্ড দ্য বায়োনিক উইম্যান এ অভিনয়ের মাধ্যমে টেলিভিশন যাত্রা করেন এবং স্বল্পকালীন এনবিসি-সিটকম ওয়ার্কিং গার্ল এ প্রধান ভূমিকা পালন করেন। তার সাফল্য সমৃদ্ধ ভূমিকা ছিল ডেমুলিশন ম্যান (১৯৯৩) চলচ্চিত্রে। তিনি পরবর্তীকালে স্পিড (১৯৯৪), হোয়েন ইউ ওয়ার স্লিপিং (১৯৯৫), দ্য নিট (১৯৯৫), এ টাইম টু কিল (১৯৯৬), হোপ ফ্ল্যাটস (১৯৯৮), এবং প্র্যাক্টিক্যাল ম্যাজিক (১৯৯৮) সহ বিভিন্ন সফল চলচ্চিত্রে তিনি অভিনয় করেন।
বুলক পরবর্তী দশকে আরও সাফল্য অর্জন করেছেন মিস কনজেনিয়ালিটি (২০০০) টু উইক নোটিশ (২০০২), ক্র্যাশ (২০০৪), দ্য প্রপোসাল (২০০৯), এবং দ্য হিট (২০১৩) চলচ্চিত্রে অভিনয়ের মাধ্যমে। তিনি দ্য ব্লাইন্ড সাইড (২০০৯) এ  'লেই অ্যান তুইহী চরিত্রে অভিনয়ের জন্য শ্রেষ্ঠ অভিনেত্রীর জন্য একাডেমী অ্যাওয়ার্ড এবং সেরা অভিনেত্রীর জন্য গোল্ডেন গ্লোব অ্যাওয়ার্ডে ভূষিত হন এবং গ্র্যাভিটি (২০১৩) চলচ্চিত্রে অভিনয়ের জন্য একই বিভাগে মনোনীত হন। বুলকের সর্বশ্রেষ্ঠ বাণিজ্যিক সাফল্য অর্জন করা চলচ্চিত্র হচ্ছে অ্যানিমেটেড কমেডি চলচ্চিত্র মিনিয়নস (২০১৫), যা বক্স অফিসে US$১ billion বিলিয়ন মার্কিন ডলারেরও বেশি আয় করেছে। ২০০৭ সালে, তিনি হলিউডের সর্বোচ্চ পারিশ্রমিক প্রাপ্ত অভিনেত্রী ছিলেন। তিনি ২০১৩ সালে পিপল ম্যাগাজিন  "সবচেয়ে সুন্দর নারী" হিসেবে তার নাম ঘোষণা করে।
বুলক তার অভিনয় কর্মজীবন ছাড়াও, প্রযোজনা প্রতিষ্ঠান ফোর্টিস ফিল্মস  এরও প্রতিষ্ঠাতা । তিনি কয়েকটি চলচ্চিত্র প্রযোজনা করেছেন যেগুলোতে তিনি অভিনয়ও করেছেন। যার মধ্যে রয়েছে টু উইক নোটিশ, মিস ক্যাপিয়ানিয়ালিটিহ ২: আর্মড অ্যান্ড ফ্যাব্রিস এবং অল অ্যাবাউট স্টিভ। তিনি এবিসি সিটিকমের একজন নির্বাহী প্রযোজক ছিলেন, জর্জ লোপেজ, এবং সেগুলো চলাকালীন তিনি কয়েকবার এতে উপস্থিতও হয়েছিলেন।