২০১৪ আইসিসি টুয়েন্টি২০ বিশ্বকাপ (ইংরেজি: 2014 ICC World Twenty20) বাংলাদেশে অনুষ্ঠিত আন্তর্জাতিক টুয়েন্টি২০ বিশ্বকাপের ৫ম আসর। এ প্রতিযোগিতা ১৬ মার্চ থেকে ৬ এপ্রিল ২০১৪ তারিখ পর্যন্ত বাংলাদেশে অনুষ্ঠিত হয়। এ প্রতিযোগিতা আয়োজনের ফলে টানা দ্বিতীয়বারের মতো এশিয়ার কোন দেশে আইসিসি টুয়েন্টি২০ বিশ্বকাপ প্রতিযোগিতা অনুষ্ঠিত হচ্ছে। ২০১০ সালে আন্তর্জাতিক ক্রিকেট কাউন্সিল বাংলাদেশকে স্বাগতিক দেশ হিসেবে ঘোষণা করে। পূর্বের চারটি প্রতিযোগিতা দক্ষিণ আফ্রিকা, ইংল্যান্ড, ওয়েস্ট ইন্ডিজ এবং শ্রীলঙ্কায় অনুষ্ঠিত হয়েছিল।