অবুঝ মন ১৯৭২ সালে মুক্তিপ্রাপ্ত একটি বাংলাদেশী চলচ্চিত্র। ছবিটি পরিচালনা করেছেন বাংলাদেশের বিখ্যাত পরিচালক কাজী জহির। এই বছরই স্বাধীনতার পরপর ১৯৭২ সালে মুক্তিযুদ্ধভিত্তিক ছবি ওরা ১১ জন ও পরে অবুঝ মন ছবি দুটি সারাদেশে অসম্ভব জনপ্রিয়তা ও খ্যাতি লাভ করে। ছবির প্রধান দুইটি চরিত্রে অভিনয় করেছেন রাজ্জাক ও শাবানা এছাড়াও কয়েকটি গুরুপ্তপূর্ণ চরিত্রে অভিনয় করেছেন সুজাতা, শওকত আকবর, নারায়ন চক্রবর্তী, খান জয়নুল, সাইফুদ্দিন ও হাসমত। এটি ১৯৭৩ সালে ভারতে অনুষ্ঠিত বাংলাদেশ চলচ্চিত্র উৎসবের জন্য নির্বাচিত সাতটি চলচ্চিত্রের একটি ছিল।