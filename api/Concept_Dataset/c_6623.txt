হ্যারি পটারের জাদুমন্ত্রগুলো জে কে রাউলিং রচিত হ্যারি পটার উপন্যাস সিরিজে দেখা যায়। এই সিরিজে জাদুকররা আধুনিক প্রযুক্তির বিকল্প হিসেবে জাদুমন্ত্র ব্যবহার করে। হ্যারি পটার বইগুলোতে মন্ত্র বলতে প্রকৃতপক্ষে বুঝায় কিছু নির্বাচিত শব্দগুচ্ছ; যা জাদুর কাঠি বা জাদুদন্ডের মাধ্যমে প্রয়োগ করে অলৌকিকভাবে যে কোন কার্য সম্পাদন করা যায়। মুখে উচ্চারণের মাধ্যমে বা মনে মনে চিন্তা করে এই মন্ত্রগুলো প্রয়োগ করা যায়। মন্ত্রগুলো আসলে প্রচলিত ভাষা বা ল্যাটিন ভাষার পরিবর্তিত রূপ। এই মন্ত্রগুলো ব্যাকরণ এর নিয়মে সঠিক নয় এবং প্রায় সবগুলোই ল্যাটিন ভাষা থেকে এসেছে। অবশ্য ল্যাটিন ভাষার পরিবর্তিত রূপে।
হ্যারি পটার অ্যান্ড দ্য হাফ-ব্লাড প্রিন্স এ সর্বপ্রথম মনে মনে যে মন্ত্রগুলো প্রয়োগ করা সম্ভব তা বলা আছে। তবে বেশিরভাগ গুরুত্বপূর্ণ মন্ত্রই মোখিক ভাবে উচ্চারণের কথা বলা আছে,যদিও অভিজ্ঞ ও জ্ঞানী চরিত্রগুলোর অমৌখিকভাবে মন্ত্র প্রয়োগের কথা আগের বইগুলোতে বর্ণনা করা হয়েছে।
এখানে মন্ত্রগুলোর যে নামগুলোর তালিকা করা হয়েছে তার কোন কোনটির প্রয়োগ প্রক্রিয়া বর্ণনা নেই। কেননা একটি মন্ত্রের প্রয়োগের সময় যা মুখে বা মনে মনে উচ্চারণ করতে হয় সেটাই সে মন্ত্রটির নাম নয়। সেটা শুধুমাত্র মন্ত্রটির প্রয়োগ পদ্ধতিমাত্র।আবার কিছু কিছু মন্ত্র অমৌখিকভাবে প্রয়োগের কারণে তা প্রয়োগের জন্য কি বলতে হয় তা বইটিতে বর্ণনা করা হয়নি।