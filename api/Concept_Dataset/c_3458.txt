গোত্র বা পরিবার (লাতিন: familia, ফামিলিয়া) জীববৈজ্ঞানিক শ্রেণীবিন্যাসের একটি ধাপ। জীববিজ্ঞানে শ্রেণীবিন্যাস বলতে বোঝায়:

একটি শ্রেণীবিন্যাসগত ধাপ। অন্যান্য গুরুত্বপূর্ণ ধাপগুলো হল জগৎ, পর্ব, শ্রেণী, বর্গ, গণ ও প্রজাতি। শ্রেণীবিন্যাসের ধারায় গোত্রের অবস্থান বর্গ ও গণের মাঝামাঝি। গোত্রের পরবর্তী কোন ধাপের প্রয়োজন হলে তাদের উপগোত্র বা উপপরিবার বলা হয়।
একটি শ্রেণীবিন্যাসের একক বা ট্যাক্সন।কিভাবে একটি গোত্র নির্ধারণ করা যাবে বা কোন কোন বৈশিষ্ট্যের ভিত্তিতে একটি গোত্র নির্ধারণ করা হয় তা সম্পূর্ণ নির্ভর করে শ্রেণীবিন্যাসবিদের উপর। গোত্র নির্ধারণের ব্যাপারে কোন ধরাবাঁধা নিয়ম নেই। অনেকসময় একাধিক শ্রেণীবিন্যাসবিদ একই গোত্রের ব্যাপারে ভিন্ন মত ব্যক্ত করলে মতভেদের সৃষ্টি। তবে বেশিরভাগ ক্ষেত্রেই শ্রেণীবিন্যাসবিদগণ একটি বৈশ্বিক নীতিমালা মেনে চলেন এবং কয়েকটি বাদে অধিকাংশ গোত্রের ব্যাপারে তারা একমত পোষন করেন।