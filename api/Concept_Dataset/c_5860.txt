বর্ষা উৎসব (অন্য নাম: বর্ষা বরণ বা বর্ষা মঙ্গল উৎসব) বাংলাদেশে বর্ষাকালকে বরণ করে নেওয়ার জন্য দিনব্যাপী পালিত উৎসব। বাংলা বর্ষপঞ্জির তৃতীয় মাস আষাঢ়ের প্রথম দিন (গ্রেগরীয় বর্ষপঞ্জি অনুসারে সাধারণত জুন মাসের ১৫ তারিখ) বর্ষা উৎসব পালিত হয়। দিনটি গান, নাটক, কবিতা আবৃত্তি, চলচ্চিত্র প্রদর্শনী, পুতুলনাচ, ইলিশ উৎসব প্রভৃতি আয়োজনের মাধ্যমে উদযাপিত হয়। বর্ষাকালের প্রথম দিনকে বরণ করে নেওয়ার জন্য রমনীরা ঐতিহ্যবাহী নীল শাড়ি পরিধান করেন।