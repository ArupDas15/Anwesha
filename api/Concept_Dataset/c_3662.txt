জাস্টিন র‍্যান্ডাল টিম্বারলেক (জন্ম ৩১শে জানুয়ারি, ১৯৮১) একজন আমেরিকান গায়ক,গীতিকার,অভিনেতা এবং সংগীত প্রযোজক। তিনি ছোটবেলায় স্টার সার্চ এবং দি অল নিউ মিকি মাউস ক্লাবে অংশগ্রহণ করেন। টিম্বারলেক সর্বকালের অন্যতম সেরা বয় ব্যান্ড, এনসিংকের প্রধান ভোকাল এবং সবচেয়ে ছোট সদস্য হিসেবে ৯০এর দশকের শেষের দিকে খ্যাতির চূড়ায় ওঠেন।ব্যান্ড ভেঙ্গে যাওয়ার পর টিম্বারলেকের প্রথম একক অ্যালবাম জাস্টিফাইড (২০০২) মুক্তি পায়। এর জনপ্রিয় গানগুলো হচ্ছে ক্রাই মি আ রিভার এবং রক ইওর বডি। ২০০৬ সালে মুক্তি পায় তার দ্বিতীয় অ্যালবাম ফিউচারসেক্স/লাভসাউন্ডস, যা বিলবোর্ড ২০০ এর শীর্ষে অভিষিক্ত হয়। এই অ্যালবামের বিলবোর্ড হট ১০০ তালিকার এক নম্বর গানগুলো হলো সেক্সিব্যাক, মাই লাভ এবং হোয়াট গোজ অ্যারাউন্ড... কামস অ্যারাউন্ড। প্রত্যেকটি অ্যালবাম ৭০ লক্ষের বেশি কপি বিক্রি যা তাকে দশকের অন্যতম ব্যবসাসফল শিল্পীতে পরিণত করে। ২০০৭ থেকে ২০১২ পর্যন্ত টিম্বারলেক তার অভিনয়ে মনোযোগ দেন। তার অভিনীত চলচ্চিত্রগুলো হলো দ্য সোশ্যাল নেটয়ার্ক, ব্যাড টিচার, ইন টাইম এবং ফ্রেন্ডস উইথ বেনেফিটস।টিম্বারলেকের তৃতীয় এবং চতুর্থ অ্যালবাম দ্য ২০/২০ এক্সপেরিয়েন্স এবং দ্য ২০/২০ এক্সপেরিয়েন্স - ২ অফ ২ মুক্তি পায় ২০১৩ সালে। দ্য ২০/২০ এক্সপেরিয়েন্স বছরের সবচেয়ে বেশি বিক্রীত অ্যালবাম হয়। আগেরটি সবচেয়ে সফল গানগুলো হচ্ছে স্যুট এন্ড টাই এবং মিররস,অন্যদিকে দ্বিতীয়টির হলো নট আ ব্যাড থিং। ২০০৭ ও ২০১৩ সালে টাইম তাকে সবচেয়ে প্রভাবশালী ১০০ এর একজন হিসেবে ঘোষণা করে। টিম্বারলেক বহু পুরস্কার অর্জন করেছেন, যার মধ্যে উল্লেখযোগ্য হলো নয়টি গ্র্যামি এ্যাওয়ার্ড ও চারটি এমি অ্যাওয়ার্ড।