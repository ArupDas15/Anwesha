টঙ্গী জংশন রেলওয়ে স্টেশন গাজীপুর জেলার টঙ্গী শহরে অবস্থিত বাংলাদেশের একটি গুরুত্বপূর্ণ রেলওয়ে জংশন ও স্টেশন। এটি ধীরাশ্রম ও ঢাকা বিমানবন্দর রেলওয়ে স্টেশনের মধ্যবর্তী স্টেশন। এটি বিমানবন্দর স্টেশন থেকে প্রায় ৫ কিলোমিটার উত্তরে এবং জয়দেবপুর থেকে প্রায় ১২ কিলোমিটার দক্ষিণে অবস্থিত। স্টেশনটি দুটি ডুয়েল গেজ লাইন ও দুটি প্লাটফর্ম দিয়ে সেবা প্রদান করে। টঙ্গী-ভৈরব-আখাউড়া লাইন এই স্টেশন থেকে শুরু হয়েছে। টঙ্গী বিশ্ব ইজতেমার সময় এটি যোগাযোগের প্রাণকেন্দ্র পরিনত হয় এবং তখন এ স্টেশনের অতিরিক্ত ট্রেন যাতায়াত করে।

