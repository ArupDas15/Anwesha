ঋণ ব্যবস্থা ঋণ (লাতিন শব্দ ক্রেডিট,  "(পুরুষ/নারী/জড়) বিশ্বাস করে") হল বিশ্বাস যা  একজন অপরকে   অর্থ (টাকা) অথবা সম্পদ দিতে প্রেরিত করে, যখন উক্ত দ্বিতীয় ব্যক্তি তৎক্ষণাৎ প্রথম ব্যক্তিকে পরিশোধ  করতে পারে না, (ফলে একটি  ঋণ তৈরী হয়)। কিন্তু প্রতিশ্রুতিবদ্ধ থাকে, পরবর্তী সময়ে সেই সম্পদ  (অথবা সমতুল মূল্যের কোনো জিনিস) ফেরত দিতে। অন্যভাবে বলা যায়, ঋণ হচ্ছে সেই পদ্ধতি যাতে আদান প্রদান বিধিসম্মত, আইনানুগ বাধ্যতামূলক এবং তা বহু সংখ্যক সম্পর্কহীন মানুষের মধ্যে প্রসারিত।
ঋণদানকৃত সম্পদ আর্থিক (যেমন ধারের অনুমোদন) হতে পারে, অথবা তা কোনো  জিনিস বা পরিষেবাও হতে পারে (যেমন উপভোক্তা ঋণ)। বকেয়া যেকোনো ধরনের ফেলে রাখা পাওনাকেই বোঝায়। কোনো ঋণদাতা, যাকে একজন উত্তমর্ণও বলা হয়, একজন ঋণ গ্রহীতাকে,  যাকে অধমর্ণও বলা যায়, ঋণ দেন।