কাল আজ অর কাল (হিন্দি: कल आज और कल, অনুবাদ 'গতকালকে, আজকে এবং আগামীকালকে') হচ্ছে ১৯৭১ সালে মুক্তিপ্রাপ্ত একটি হিন্দি চলচ্চিত্র যেটি রাজ কাপুর প্রযোজনা করেন এবং পরিচালনা করেন তার পুত্র রণধীর কাপুর। চলচ্চিত্রটিতে পৃথ্বীরাজ কাপুর, তার পুত্র রাজ কাপুর এবং রাজের পুত্র রণধীর কাপুর অভিনয় করেন দাদা, পিতা এবং পুত্র চরিত্রে, এছাড়াও চলচ্চিত্রটিতে ববিতা শিবদাসানি রণধীরের প্রেমিকার চরিত্রে অভিনয় করেন যিনি ১৯৭১ সালেই তার আসল পত্নী হন। চলচ্চিত্রটিতে বর্ষীয়ান অভিনেতা ইফতেখার (১৯২০-১৯৯৫) ও ছিলেন।রাজ কাপুরের চলচ্চিত্রে শঙ্কর জয়কিষণ আগে থেকেই সঙ্গীত পরিচালনা করে আসছিলেন এবং এই কাল আজ অর কাল ছিলো তাদের সঙ্গীত পরিচালনা করা সর্বশেষ রাজ কাপুরের চলচ্চিত্র, চলচ্চিত্রটির গান 'আপ ইয়াহাঁ আয়ে কিস লিয়ে' এবং 'ভাঁবরে কি গুঞ্জন' ব্যাপক জনপ্রিয়তা পেয়েছিলো, দুটো গানই কিশোর কুমার এর গাওয়া ছিলো। এই চলচ্চচিত্রটি রাজের মেরা নাম জোকার এর পরে এসেছিলো এবং মেরা নাম জোকার এর মত এই চলচ্চিত্রটিও তেমন একটা ব্যবসা করতে না পারলেও ধীরে ধীরে একটি 'কাল্ট' মর্যাদা আয়ত্ত করে নেয় এবং বর্তমানে একটি বলিউডের একটি অন্যতম কিংবদন্তী চলচ্চিত্র। চলচ্চিত্রটিতে রাজ কাপুরের পিতা পৃথ্বীরাজ কাপুরের অভিনয় ছিলো তার মৃত্যুর কাছাকাছি সময়ে, ১৯৭২ সালে তিনি মারা যান।