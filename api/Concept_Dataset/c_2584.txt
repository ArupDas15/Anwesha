ঈদের নামাজ, এছাড়াও সালাতুল ঈদ (আরবি: صلاة العيد‎‎) এবং সালাতুল ঈদাইন (আরবি: صلاة العيدين‎‎ নামেও পরিচিত, হচ্ছে একটি বিশেষ নামাজ, যা মুসলমানরা মূলত তাদের দুটি ধর্মীয় উৎসবের দিন আদায় করে। সাধারণত এটি বরাদ্দকৃত কোন খোলা জায়গা (মুসল্লা বা ঈদগাহ) অথবা মাঠে অনুষ্ঠিত হয়। 
মুসলমানদের যে দুটি উৎসবে বৃহৎ আকারে একত্রিত হয়ে এই নামাজ আদায় করা হয়, তা হলো:

ঈদুল ফিতর (আরবি: عيد الفطر‎‎), হিজরী সনের দশম মাস, শাওয়াল মাসের প্রথম দিনে উদ্‌যাপন করা হয়।
ঈদুল আযহা (আরবি: عيد الأضحى‎‎), হজ্জ তীর্থযাত্রার প্রধান দিন আরাফাতের দিনের পরবর্তী দিন হিজরী সনের দ্বাদশ মাস, জ্বিলহজ্জ মাসের দশম দিনে উদ্‌যাপন করা হয়।