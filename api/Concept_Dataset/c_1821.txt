গুগল এসিস্টেন্ট হল একটি ভার্চুয়াল ব্যক্তিগত সহকারী, যেটি জনপ্রিয় প্রযুক্তি ভিত্তিক প্রতিষ্ঠান গুগল দ্বারা উন্নীত, যেটি বর্তমানে প্রাথমিকভাবে  মোবাইল এবং স্মার্ট হোম ডিভাইস সমূহের জন্য সহজলভ্য। যেটি গুগল নাও থেকে বিসদৃশ, গুগল এসিস্টেন্ট দ্বিমুখী কথোপকথনে অংশগ্রহণ করতে পারে।
প্রাথমিকভাবে এসিস্টেন্টি গুগলের বার্তা আদান-প্রদান ভিত্তিক অ্যাপলিকেশন অলো এবং সক্রিয় কন্ঠযুক্ত স্মার্ট স্পিকার গুগল হোম-এর একটি অংশ হিসেবে প্রথম প্রকাশ করা হয় ২০১৬ সালের মে মাসে। তবে গুগলের উন্নীত নিজেস্ব স্মার্টফোন সমূহ পিক্সেল এবং পিক্সেল এক্সএল এ একচেটিয়া ব্যবহার হওয়ার পরবর্তীতে, ২০১৭ সালের ফেব্রুয়ারি মাস থেকে অন্যান্য এন্ড্রোয়েড ডিভাইস সমূহেও উন্নীত করার কাজ শুরু হয়, যেগুলোর মধ্যে তৃতীয় পক্ষের প্রতিষ্ঠান সমূহের স্মার্টফোন এবং স্মার্ট ঘড়ির অপারেটিং সিস্টেম এন্ড্রোয়েড ওয়্যার অন্যতম, এছাড়াও একই বছরের মে মাসে অ্যাপল-ভিত্তিক স্মার্টফোন এবং অন্যান্য গ্যাজেট সমূহের জন্য ব্যবহৃত অপারেটিং সিস্টেম আইওএস এর জন্য একটি স্বতন্ত্র অ্যাপ হিসেবে প্রকাশ করা হয়। এর পাশাপাশি ২০১৭ সালের এপ্রিল মাসে সফটওয়্যার ডেভলাপমেন্ট কিট বা সমৃদ্ধকরণের একটি ষোষণা আসে, এসিস্টন্টটি ব্যাপকভাবে বিভিন্ন ধরনের ডিভাইসগুলির সমর্থন করতে আরও সম্প্রসারিত করা হয়েছে এবং হচ্ছে, যেগুলোর মধ্যে গাড়ি এবং স্মার্টহোমের অ্যাপলিকেশন সমূহ অন্যতম। এসিস্টেন্টটির কার্যকারিতা তৃতীয় পক্ষের ডেভেলাপারদের দ্বারাও উন্নীত করা যায়।

ব্যবহারকারীরা এসিস্টেন্টের সাথে প্রথমত তাদের নিজেস্ব সাধারণ কন্ঠ দ্বারা যোগাযোগ বা কথা বলতে পারে, যদিও কী-বোর্ড ইনপুটও সমর্থিত। গুগল নাও এর মত একই রকম এবং একই পদ্ধতিতে, এসিস্টেন্টও  ইন্টারনেটে কোনকিছু অনুসন্ধান করতে,  ইভেন্ট এবং অ্যালার্মগুলিকে কর্মপরিকল্পনা  অনুযায়ী করতে, ব্যবহারকারীর ডিভাইসে হার্ডওয়্যার সেটিংস সমন্বয় করতে এবং ব্যবহারকারীর গুগল অ্যাকাউন্ট থেকে তথ্য প্রদর্শন করতে সক্ষম। এছাড়াও গুগল ষোষণা করেছে যে, এসিস্টেন্টি এর নির্ধারিত ডিভাইসের ক্যামেরা দ্বারা নিদৃষ্ট বস্তু চিহ্নিত করতে এবং চাক্ষুষ তথ্য সংগ্রহ করতে সক্ষম হবে, এছাড়াও পন্য ক্রয়, টাকা প্রেরণ এবং গান শনাক্ত করতে সক্ষম হবে।
২০১৮ সালের জানুয়ারী মাসে মার্কিন যুক্তরাষ্ট্রের নেভাডা রাজ্যের লাস ভেগাস শহরে অনুষ্ঠিত (৯-১২ তারিখ) হয়ে যাওয়া কনজুমার্স ইলেকট্রনিক্স শো ২০১৮-এ ষোষিত হয় যে, প্রথম কোন এসিস্টেন্ট যেটিতে থাকছে স্মার্ট ডিসপ্লে (স্মার্ট স্পিকার সাথে স্ক্রিন বা পর্দা), যেটি ২০১৮ সালের গ্রীষ্মে বাজাড়ে ছাড়ার পরিকল্পনা রয়েছে।

