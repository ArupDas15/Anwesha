বলিউড হাঙ্গামা (পূর্বে indiaFM অথবা indiafm.com নামে পরিচিত) হাঙ্গামা ডিজিটাল মিডিয়া এন্টারটেইন্টমেন্ট-এর মালিকানাধীন একটি নেতৃস্থানীয় বলিউডের বিনোদনমূলক ওয়েবসাইট। এটি ২০০০ সালে বলিউডের অন্যতম পোর্টাল হিসেবে মর্যাদা লাভ করে।
ওয়েবসাইটটি ভারতীয় চলচ্চিত্র শিল্প; বিশেষত বলিউড চলচ্চিত্র সমালোচনা এবং বক্স অফিস রিপোর্ট সংক্রান্ত সকল প্রকার তথ্য প্রদান করে থাকে। ১৯৯৮ সালের ১৫ জুন তারিখে ইন্ডিয়াএফএম ডট কম (indiafm.com) নামে যাত্রা শুরু করে। পরবর্তীতে ২০০৮ সালে এটি "বলিউড হাঙ্গামা" নামে নামান্তর করে।২০০৫ সালের এপ্রিল এলেক্সা র‌্যাঙ্কিংয়ের হিসাবে সাইটটি ৫৪৭ তম স্থান দখল করে।