পাঁচ ফোড়ন (বাংলা উচ্চারণ: [পাঁচ ফোড়ন] (শুনুন)) হল দক্ষিণ এশিয়ায় ব্যবহৃত একটি জনপ্রিয় মসলার মিশ্রণ যা বাংলাদেশ, পূর্ব ভারত ও দক্ষিণ নেপালে বিশেষ কিছু রান্নায় (বিশেষ করে ডাল ও আচার বানাতে) ব্যবহার করা হয়ে থাকে। পাঁচ ফোড়ন বা পাঁচ মসলাকে মৈথালী ভাষায় পাঞ্চ ফোরন, নেপালি ভাষায় পাদকুনে মশলা, অসমীয়া ভাষায় পাস ফুরন এবং উড়ীয়া ভাষায় পঞ্চু ফুতানা বলে ডাকে। 
পাঁচ ফোড়নের ব্যবহৃত সকল মসলা দানাদার বা মসলা বীজ। সাধারণত পাঁচ ফোড়ন মসলায় মেথি বীজ, মৌরি বীজ, কালোজিরা বীজ, জিরা বীজ, সরিষা বীজ সমপরিমাণে থাকে। কিছু রাধুনী  মেথি কম পরিমাণে ব্যবহার করতে পছন্দ করে, যাতে মশলার স্বাদ একটু তিক্ত হয়। বাংলাদেশে কোথাও কোথাও বা কখনও কখনও সরিষার পরিবর্তে ধনিয়া ব্যবহার করা হয়। ভারতে কখনও কখনও সরিষার পরিবর্তে রাঁধুনি বীজও ব্যবহার করে থাকে। পাশ্চাত্যে যেখানে রাঁধুনি পাওয়া দুষ্প্রাপ্য সেখানে পাথুনি বীজ ব্যবহৃত হয়।

