ব্যথা একটি পীড়াদায়ক অনুভূতি প্রায়ই তীব্র বা ক্ষতিকর উদ্দীপনার যেমন আঙ্গুলে খোঁচা খাওয়া, পুড়ে যাওয়া বা কেটে যাওয়ার কারণে হতে পারে। এটি একটি জটিল বিষয় হবার কারণে ব্যথার সংজ্ঞা বর্ণনা করা কঠিন। দ্য ইন্টারন্যাশনাল অ্যাসোসিয়েশন ফর স্টাডি অব পেইন'-এর ব্যাপকভাবে ব্যবহৃত সংজ্ঞাঃ "ব্যথা একটি অপ্রীতিকর অনুভূতি এবং মানসিক অভিজ্ঞতা যা প্রকৃত বা সম্ভাব্য টিস্যু ক্ষতি কিংবা তদ্রূপ ক্ষতির সাথে সম্পর্কিত।" চিকিৎসাবিজ্ঞানে রোগ নির্ণয়ের ক্ষেত্রে ব্যথা একটি রোগের উপসর্গ হিসাবে ধরা হয়।
দেহের বিভিন্ন অঙ্গকে রক্ষা করার জন্যে ব্যথা সেসব অঙ্গকে ব্যথার উৎস থেকে দুরে সরিয়ে নিয়ে যাবার কাজ করে। উৎস থেকে সরে যাবার পরে সাধারণত বেশিরভাগ ব্যথা ধীরে ধীরে কমে যায়, কিন্তু এটা দীর্ঘদিনও থাকতে পারে। কখনো কখনো বাইরের কোন উৎস ছাড়াই ব্যথা হতে পারে।
চিকিৎসক পরামর্শ নেবার কারণগুলোর মধ্যে সবথেকে বড় কারণ হল ব্যথা।