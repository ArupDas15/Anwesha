যৌনকর্মী শব্দটি ইংরেজি sex worker শব্দের বাংলা প্রতিশব্দ যার আভিধানিক অর্থ দেহব্যবসার সাথে জড়িত ব্যক্তিবর্গ।।
যৌনকর্মী তুলনামূলকভাবে একটি নতুন শব্দ যা দিয়ে দেহব্যবসায় জড়িত ব্যক্তিদের বোঝানো হয়ে থাকে। ঐতিহাসিকভাবে যে সকল নারী অর্থের বিনিময়ে অন্য পুরুষের সঙ্গে যৌনসঙ্গমে মিলিত হতে সম্মত হন এবং হয়ে থাকেন তাদের গণিকা বা বেশ্যা বা পতিতা বলে অভিহিত করা হয়। পুরুষ কর্তৃক অর্থের বিনিময়ে অন্যের সঙ্গে যৌনসঙ্গমে মিলিত হওয়ার ধারণাটি নতুন এবং বাংলা অভিধানে এ জন্য কোন পৃথক শব্দ নেই। তবে নবসৃষ্ট যৌনকর্মী শব্দটি নারী ও পুরুষ উভয়ের ক্ষেত্রে প্রযোজ্য।