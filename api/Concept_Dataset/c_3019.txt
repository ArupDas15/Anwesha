ফ্রিড‌রিখ‌ ভিল‌হেল্ম নিচে (জার্মান: Friedrich Wilhelm Nietzsche, ফ্রিড্‌রিখ্‌ ভিল্‌হেল্‌ম্‌ নিচে, আ-ধ্ব-ব: [ˈfʁiːtʁɪç ˈniːtʃə], জন্ম ১৫ই অক্টোবর, ১৮৪৪ - মৃত্যু ২৫শে আগস্ট, ১৯০০) (কখনও কখনও "নিৎশে"-ও লেখা হয়) একজন বিখ্যাত জার্মান দার্শনিক, কবি ও ভাষাতত্ত্ববিদ ছিলেন। নিচে তার পেশাজীবন শুরু করেন একজন ভাষাতাত্ত্বিক হিসেবে। ১৮৬৯ সালে, ২৪ বছর বয়সে তিনি ইউনিভার্সিটি অব ব্যাসেল এ ভাষাতাত্ত্বিক হিসেবে যোগ দেন। কিন্তু ১৮৭৯ সালে স্বাস্হ্যগত কারণে পদত্যাগ করেন যা তাকে জীবনের অধিকাংশ সময় পীড়িত রেখেছিল। ১৮৮৯ সালে, ৪৫ বছর বয়সে তিনি মানসিক বিকারগ্রস্ত হয়ে পড়েন। তিনি ১৯০০ সালে মৃত্যুবরণ করেন। নিচে-র বিখ্যাত "ঈশ্বর মৃত এবং আমরাই তাকে হত্যা করেছি।" 'গড ইজ ডেড' দর্শন। 
তার দর্শন ছিলো ওই আমলের ধর্মীয় অনুশাসনের বিরুদ্ধে একটি বড় প্রতিবাদ। তিনি পশ্চিমা সনাতন ধর্মীয় বিশ্বাস কে চ্যালেঞ্জ করেছিলেন। সাম্রাজ্যবাদ বিস্তারে ধর্মকে যখন ব্যবহার করা হচ্ছিল, যখন আফ্রিকার "কালো মানুষকে" 'শিক্ষিত' করার 'মহান দায়িত্ব' নিয়ে ধর্ম প্রচারকরা আফ্রিকায় তাদের কর্মকাণ্ডের বিস্তৃতি ঘটিয়েছিলেন, তখন নিৎসের লেখনীতে এর সমালোচনা করা হয়েছিলো। তিনি তথাকথিত গণতন্ত্রকে ঘৃণা করতেন। গণতন্ত্রে যে সমতার কথা বলা হয়, তা তার পছন্দ ছিলো না। তিনি ভবিষ্যতে এক ধরনের অনিশ্চয়তা,বিপ্লব,যুদ্ধ,ও সংঘর্ষের ভবিষ্যদ্বাণী করেছিলেন।।