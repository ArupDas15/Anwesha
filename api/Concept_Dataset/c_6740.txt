টিমথি ডোনাল্ড কুক বা টিম কুক হলেন একজন আমেরিকান ব্যবসায়ী ও অ্যাপল ইনকর্পোরেটেড এর প্রধান নির্বাহী কর্মকর্তা। কুক ১৯৯৮ সালে অ্যাপল ইনকর্পোরেটেডের ওয়ার্ল্ড ওয়াইড অপারেশনে সিনিয়র ভাইস প্রেসিডেন্ট হিসেবে যোগদান করেন। তিনি অ্যাপলের ওয়ার্ল্ড ওয়াইড সেলসে নির্বাহি ভাইস প্রেসিডেন্ট হিসেবেও কাজ করেছেন এবং স্টিভ জবসের প্রধান নির্বাহি থাকাকালে তিনি অ্যাপল ইনকর্পোরেটেডের চিফ অপারেটিং অফিসার হিসেবে কর্মরত ছিলেন। স্টিভের মৃত্যুর পর টিম কুক অ্যাপলের প্রধান নির্বাহী কর্মকর্তা হিসেবে কাজ শুরু করেন। এর আগে স্টিভ জবস অসুস্থ থাকাকালীল সময়ে কুক ভারপ্রাপ্ত প্রধান নির্বাহি হিসেবে কাজ করেছে।২০১২ সালের শুরুতে অ্যাপল ইনকর্পোরেটেডের পরিচালনা পর্ষদের সদস্যরা টিম কুককে অ্যাপলের ১০ লক্ষ শেয়ার পুরস্কার হিসেবে প্রদান করে। এই সকল শেয়ার ২০১৬ থেকে ২০২১ পর্যন্ত কার্যকর হবে। ২০১২ সাল পর্যন্ত অ্যাপল টিম কুককে প্রায় ৩৭৮ মিলিয়ন মার্কিন ডলার প্রদান করেছে যা তাকে ইতিহাসে সবচেয়ে বেশি পারিশ্রমিকপ্রাপ্ত নির্বাহিদের মধ্যে শীর্ষে নিয়ে গেছে।

