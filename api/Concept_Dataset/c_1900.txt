চীনা বর্ষপঞ্জি চীনের ঐতিহ্যবাহী চন্দ্রভিত্তিক বর্ষপঞ্জি। এটি দ্বারা চীনের জ্যোতিষবিজ্ঞানে দিন, মাস ও বছর হিসাব করা হয়। এটি চীন এবং বিশ্বের বিভিন্ন দেশের অবস্থানরত চীনা জাতির ব্যবহার করা ঐতিহ্যমন্ডিত পঞ্জিকা। এ বর্ষপঞ্জি অনুসারে চীনে ছুটির দিন, বিয়ের শুভদিন এবং ব্যবসার শুভদিনও নির্ধারণ করা হয়।চীনা বর্ষপঞ্জির দিন গগনা শুরু হয় মধ্যরাত থেকে এবং পরের দিন মধ্যরাত পর্যন্ত। মাস শুরু হয় নতুন চাঁদ দেখা দেওয়ার দিন থেকে এবং শেষ হয় পরের নতুন চাঁদ দেখার পূর্বে। বছর শুরু হয় বসন্তকালের নতুন চাঁদ দেখার মাধ্যমে। বর্তমান চীনা বর্ষপঞ্জি অনেক বিবর্তনের ফসল। অনেক জ্যোতিবিদ্যাবিজ্ঞানী জোয়ার-ভাটা সহ বিভিন্ন মৌসুমি কারণে এ বর্ষপঞ্জি অনেক পরিবর্তন ও পরিবর্ধন করেন। এ বর্ষপঞ্জি আগের প্রায় ১০০ এর অধিক বার পরিবর্তিত হয়েছে। কোরীয় বর্ষপঞ্জি ও ভিয়েতনামের বর্ষপঞ্জি এ বর্ষপঞ্জিরই অংশ।