কোন বস্তু বা ব্যবস্থা নির্মানের জন্য, কোন প্রক্রিয়া বাস্তবায়ন, নমুনা বস্তু, পণ্য বা প্রক্রিয়া পূর্ণতা দেওয়ার জন্য পরিকল্পনা বা স্তর নির্দিষ্টকরণ হল নকশা। নকশা ক্রিয়া পদটি একটি নকশা উন্নয়ন প্রক্রিয়া প্রকাশ করে।  ‍কিছু ক্ষেত্রে , একটি সুস্পষ্ট পরিকল্পনা ( যেমন- কারুকার্য, কিছু প্রকৌশল, কোডিং এবং গ্রাফিক ডিজাইন/চিত্রলেখ বিষয়ক নকশা ) ছাড়াও কোন বস্তুর সরাসরি নির্মাণও নকশার কার্যকলাপের অন্তর্ভুক্ত। নকশাকে সাধারণত কিছু ‍ লক্ষ্য ও সীমাবদ্ধতা জয় করতে হয় যেমন নকশা কতটা নান্দনিক, কার্যকরী, অর্থনৈতিক বা সামাজিক-রাজনৈতিক বিবেচনা নিতে পারে এবং নির্দিষ্ট পরিবেশের সাথে তাল ‍মিলিয়ে চলতে পারবে প্রভৃতি। নকশার প্রধান উপকরণগুলো হল- স্থাপত্যিক ব্লু প্রিন্ট, প্রকৌশল অঙ্কন, ব্যবসায়িক প্রক্রিয়া, সার্কিট চিত্র এবং সূচিকর্ম ছাঁচ প্রভৃতি।যে ব্যক্তি নকশা করে তাকে ডিজাইনার (নকশাকার/ পরিকল্পক) বলে, যারা পেশাগতভাবে বিভিন্ন নকশা ক্ষেত্রে কাজ করে তাকে সাধারণত কাজের ক্ষেত্র অনুযায়ী ডাকা হয় (যেমন-বুনন পরিকল্পক/টেক্সটাইল ডিজাইনার, ফ্যাশন ডিজাইনার, পণ্য নকশাকার/প্রোডাক্ট ডিজাইনার, আইডিয়া ডিজাইনার, ওয়েব ডিজাইনার, আভ্যন্তরিক নকশাকার/ইন্টিরিয়র ডিজাইনার) ,কিন্তু অন্যদের স্থপতি এবং প্রকৌশলী বলে ডাকা হয়। একজন পরিকল্পক/নকশকার খুব সম্ভবত কিছু  নকশা পদ্ধতি ব্যবহার করে এবং এ কাজের ক্রমধারাকে নকশা প্রক্রিয়া বলে । নকশা তৈরির প্রক্রিয়া সংক্ষিপ্ত (দ্রুত স্কেচ)/দীর্ঘ এবং জটিল হতে পারে যা যথেষ্ট গবেষণা, আলোচনা,  প্রতিফলন, মডেলিং, মিথষ্ক্রিয় সমন্বয় এবং পুনঃনকশা অন্তর্ভুক্ত করে থাকে।