সিকান্দার রাজা বাট (উর্দু: سکندر رضا‎‎; জন্ম: ২৪ এপ্রিল, ১৯৮৬) পাকিস্তানের পাঞ্জাব প্রদেশের শিয়ালকোটে জন্মগ্রহণকারী জিম্বাবুয়ের ক্রিকেটার। লোগান কাপে চমকপ্রদ ক্রীড়াশৈলী উপস্থাপনার মাধ্যমে জিম্বাবুয়ের নির্বাচকমণ্ডলীর দৃষ্টি আকর্ষণ করতে সক্ষম হন সিকান্দার বাট। ২০০১ সালে স্ব-পরিবারে জিম্বাবুয়ে অভিবাসিত হন। নাগরিকত্ব নিয়ে সমস্যার সৃষ্টি হলেও ২০১১ সালে এ সমস্যার সমাধান হয়।