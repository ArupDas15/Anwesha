মিশেল লভান রবিনসন ওবামা (জন্ম: জানুয়ারি ১৭, ১৯৬৪) হলেন একজন আমেরিকান আইনজীবী ও লেখক, যিনি ২০০৯ থেকে ২০১৭ সাল পর্যন্ত মার্কিন যুক্তরাষ্ট্রের ফার্স্ট লেডি  ছিলেন। তিনি যুক্তরাষ্ট্রের ৪৪তম ও সাবেক প্রেসিডেন্ট বারাক ওবামার সহধর্মিণী এবং যুক্তরাষ্ট্রের প্রথম আফ্রিকান-আমেরিকান ফার্স্ট লেডি। ইলিনয় অঙ্গরাজ্যের অন্তর্ভুক্ত শিকাগোর উত্তরাংশে বেড়ে ওঠা মিশেল ওবামা প্রিন্সটন বিশ্ববিদ্যালয় ও হার্ভার্ড ল স্কুল থেকে গ্রাজুয়েশন সম্পন্ন করেন। কর্মজীবনের শুরুতে তিনি সিলডি অস্টিন নামক একটি আইন সংস্থায় কর্মরত ছিলেন  যেখানে প্রথমবার বারাক ওবামার সাথে তার পরিচয় ঘটে। পরবর্তীকালে তিনি শিকাগো বিশ্ববিদ্যালয়ের অ‍্যাসোসিয়েট ডীন অব স্টুডেন্ট সার্ভিস এবং শিকাগো মেডিকেল বিশ্ববিদ্যালয়ের ভাইস প্রেসিডেন্ট ফর কমিউনিটি অ‍্যান্ড এক্সটার্নাল অ্যাফেয়ার্স পদেও কর্মরত ছিলেন। ১৯৯২ সালে বারাক ওবামা ও মিশেল ওবামা বিবাহ বন্ধনে আবদ্ধ হন এবং এই দম্পতির দুই সন্তান আছে।