ইন্টারনেট সংরক্ষণাগার বলতে বৈদ্যুতিক তথ্য-উপাত্তকে দূরবর্তী স্থানে অবস্থিত তৃতীয় কোনও পক্ষের কাছে গচ্ছিত রাখার সেবাকে বোঝায়, যে সেবাটি গ্রহণ করতে হলে ইন্টারনেটের মাধ্যমে সংযুক্ত হতে হয়। এটি চিরায়ত স্থানীয় সংরক্ষণাগার ব্যবস্থা যেমন ডিস্ক, কিংবা বহনযোগ্য সংরক্ষণাগার ব্যবস্থা যেমন অপ্টিকাল মাধ্যম বা ফ্ল্যাশ ড্রাইভ ইত্যাদির একটি বিকল্প হিসেবে কাজ করে। ইন্টারনেট সংরক্ষণাগারকে ইংরেজিতে প্রায়শ ক্লাউড স্টোরেজ বা ক্লাউড সংরক্ষণাগারও বলা হয়।
উপাত্ত সংরক্ষণের এই মডেলটিতে ডিজিটাল উপাত্তসমূহ লজিক্যাল পুলস, একাধিক সার্ভারের ফিজিক্যাল স্টোরেজে সংরক্ষিত থাকে এবং ফিজিক্যাল পরিবেশ সাধারণত কোনো  একটি হোস্টিং কোম্পানি মালিকানায়  থাকে ও তারা তা পরিচালনা  করে থাকে। এসব ক্লাউড স্টোরেজ প্রদানকারীরা উপাত্ত সহজলভ্য ও  প্রবেশ নিশ্চিত করে, এবং ফিজিক্যাল পরিবেশের সুরক্ষা করে ও চালিত করে। ব্যবহারকারী ও সংস্থাগুলো তাদের কাছ থেকে ব্যবহারকারী, সংস্থা, বা অ্যাপ্লিকেশন উপাত্ত সংরক্ষণের জন্য স্টোরেজ ক্যাপাসিটি (তথ্য ধারণ ক্ষমতা) ক্রয় বা ইজারা নেয়।
ক্লাউড স্টোরেজ সেবা একটি সহ-অবস্থিত ক্লাউড কম্পিউটার সেবা, ওয়েব সার্ভিস অ্যাপ্লিকেশন প্রোগ্রামিং ইন্টারফেস (এপিআই) অথবা এপিআই-কে ব্যবহার করা অ্যাপ্লিকেশনস সমূহ যেমন ক্লাউড ডেক্সটপ স্টোরেজ, ক্লাউড স্টোরেজ গেটওয়ে, বা ওয়েব-বেসড কনটেন্ট ম্যানেজম্যান্ট সিস্টেম এর মাধ্যমে অ্যাক্সেস করা যায়।