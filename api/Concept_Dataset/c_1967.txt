এক টেস্টের বিস্ময়কারী ক্রিকেটের একটি পরিভাষা। এর মাধ্যমে একজন ক্রিকেটারের সমগ্র খেলোয়াড়ী জীবনে দলের পক্ষে একটিমাত্র টেস্টে অংশগ্রহণের সুযোগ লাভ করাকে বুঝানো হয়ে থাকে। দূর্বল ক্রীড়াশৈলীর কারণেই মূলতঃ এটি হয়ে থাকে। এরফলে, তিনি আর কখনও দলের পক্ষে টেস্ট ক্রিকেটে খেলার সুযোগ পাননি। একজন সঙ্গীত শিল্পীর একটিমাত্র গান দর্শক-শ্রোতাদের মনোযোগ আকর্ষণের সাথে এর তুলনা করা যেতে পারে।
সেপ্টেম্বর, ২০০৬ সাল পর্যন্ত মোট ৩৭৭জন এক টেস্টের বিস্ময়কারী ক্রিকেটার রয়েছেন। নিচে কয়েকজন উল্লেখযোগ্য ক্রিকেটারের ক্রীড়াশৈলী তুলে ধরা হলো:

অ্যান্ডি গ্যানটিউম: ১৯৪৮ সালে ওয়েস্ট ইন্ডিজের পক্ষে তিনি তাঁর একমাত্র টেস্ট ইনিংসে ১১২ রান তুলেছিলেন। এরফলে সর্বকালের সেরাদের তালিকায় ব্যাটিং গড়ে শীর্ষস্থানে রয়েছেন।
রডনি রেডমন্ড: ওয়েস্ট ইন্ডিয়ান অ্যান্ডি গ্যানটিউমের পর দ্বিতীয় ক্রিকেটার হিসেবে অভিষেকে সেঞ্চুরি করেন। ১৯৭৩ সালে নিউজিল্যান্ড দলের উদ্বোধনী ব্যাটসম্যানরূপে উভয় ইনিংসে যথাক্রমে ১০৭ ও ৫৬ করেছিলেন।
ভিক স্টলমেয়ার: একমাত্র ক্রিকেটার হিসেবে নব্বুইয়ের কোটায় পৌঁছেন। অন্য কোন ক্রিকেটারই একমাত্র টেস্টে আশির অধিক রান করতে সক্ষমতা দেখাননি।
স্টুয়ার্ট ল: অস্ট্রেলিয়ার পক্ষে একমাত্র টেস্টে অপরাজিত ৫৪* রান তোলেন। এরফলে তার ব্যাটিং গড়বিহীন অবস্থায় থাকে।
গবো অ্যাশলে: ১৮৮৯ সালে দক্ষিণ আফ্রিকার পক্ষে তাঁর একমাত্র ইনিংসে ৭/৯৫ পেয়েছিলেন।
চার্লস ম্যারিয়ট: ১৯৩৩ সালে ইংল্যান্ডের পক্ষে তাঁর একমাত্র টেস্টে ১১/৯৬ (৫/৩৭ ও ৬/৫৯) পেয়েছিলেন। অন্য কোন বোলারই তাঁর একমাত্র টেস্টের কোন ইনিংসে পাঁচের অধিক বা খেলায় দশ উইকেট নেয়ার সক্ষমতা দেখাতে পারেননি।
বিজয় রাজিন্দরনাথ: উইকেট-রক্ষকদের মধ্যে তিনি তাঁর একমাত্র টেস্টে ভারতের পক্ষে চারটি স্ট্যাম্পিং করলেও ব্যাট করার সুযোগ পাননি।প্রতি আটজনের মধ্যে একজন ক্রিকেটার মাত্র একবারই টেস্ট খেলার সুযোগ পেয়ে থাকেন। মাঝে-মধ্যে অবশ্য এক টেস্টের বিস্ময়কারীগণ বেশ কয়েকবছর পর পুনরায় টেস্ট খেলার সৌভাগ্য অর্জন করেছেন। তন্মধ্যে, ২০০১ সালে টেস্ট অভিষেকের পর ২০০৭ সালে নিজের দ্বিতীয় টেস্টে অংশ নেয়ার জন্য রায়ান সাইডবটমকে আমন্ত্রণ জানানো হয়েছিল। স্মর্তব্য যে, তার বাবা আর্নি সাইডবটম এক টেস্টের বিস্ময়কারী ছিলেন।ড্যারেন প্যাটিনসন অপ্রত্যাশিতভাবে এক টেস্টের বিস্ময়কারী হিসেবে ইংল্যান্ডের পক্ষে খেলেন। কিন্তু, তাঁর ভাই জেমস প্যাটিনসন অস্ট্রেলিয়ার পক্ষাবলম্বন করে টেস্ট ক্রিকেটে বেশ সাফল্য লাভ করেন।
মে, ২০০৭ তারিখ পর্যন্ত ১৪জন এক টেস্টের বিস্ময়কারীগণ দলের পক্ষেও একটিমাত্র একদিনের আন্তর্জাতিকে অংশ নেয়ার সুযোগ পেয়েছিলেন।খুবই স্বল্পভাবে এ পরিভাষাটি একাধিক টেস্টে অংশগ্রহণকারী খেলোয়াড়দের ক্ষেত্রেও ব্যবহৃত হয়ে থাকে। কিন্তু তারা কেবলমাত্র একটি টেস্টে একবারই খুবই উল্লেখযোগ্য সফলতা লাভ করেছিলেন। উদাহরণস্বরূপ: ভারতীয় বোলার নরেন্দ্র হিরওয়ানি জানুয়ারি, ১৯৮৮ সালে সফরকারী ওয়েস্ট ইন্ডিজের বিপক্ষে মাদ্রাজে অনুষ্ঠিত চতুর্থ টেস্টে ৮/৬১ ও ৮/৭৫ পেয়েছিলেন। এছাড়াও, অস্ট্রেলীয় বোলার বব ম্যাসি জুন, ১৯৭২ সালে লর্ডসে ইংল্যান্ডের বিপক্ষে অনুষ্ঠিত দ্বিতীয় টেস্টে ৮/৮৪ ও ৮/৫৩ পেয়েছিলেন। তাঁরা প্রত্যেকেই তাঁদের অভিষেক টেস্টের উভয় ইনিংসে আট উইকেট করে পেলেও পরবর্তীকালে খেলায় ধারাবাহিকতা রক্ষা করতে পারেননি।