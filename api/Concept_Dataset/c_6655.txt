একটি পয়েন্টিং স্টিক জয়স্টিকের মতই কাজ করে কিন্তু একে ব্যবহার করা হয় পয়েন্টিং ডিভাইস হিসেবে। এর সাথে টাচপ্যাড বা ট্র্যাকবল থাকে এবং এটি সাধারণত কম্পিউটার কিবোর্ডের উপর বসানো হয়। পয়েন্টিং স্টিকটি নিয়ন্ত্রণ করে কার্সর যা দিয়ে বিভিন্ন কাজ করা যায় মাউসের মতই।

পয়েন্টিং স্টিক কাজ করে শক্তি প্রয়োগের হার শনাক্তকরণের মাধ্যমে যা শনাক্ত করতে ব্যবহার করা হয় রিসিন্টিভ স্ট্রেইন গজ। আঙ্গুলের সাহায্যে পয়েন্টিং স্টিকটিকে বিভিন্ন দিকে পরিচালন করা যায়। কার্সর কিরকম গতিতে স্থানান্তর হবে তার নির্ভর করে পয়েন্টিং স্টিকের উপর কতটুকু চাপ প্রয়োগ করা হয়েছে তার উপর। চাপ প্রয়োগ ও কার্সরের গতি কম্পিউটারে পরিবর্তন করা যায় যেমনটি মাউসের বেলায় করা হয়।
একটি কিউট্রি কি-বোর্ডে স্টিকটি বসানো হয় "জি", "এইচ" এবং "বি" অক্ষরের কি'র মাঝখানে আর এর সাথে ব্যবহৃত মাউস বাটন বসানে হয় স্পেসবারের নিচে। মাউস বাটনগুলো ডানহাতে বা বামহাতে ব্যবহার করা হয় যেহেতু সেগুলো কিবোর্ডে রাখা আঙ্গুলের কাছেই থাকে। তোশিবা'র লিব্রেটো, সনি'র ভায়ো ইউএক্সের মত ছোট আকারের ল্যাপটপগুলোতে পয়েন্টিং স্টিকগুলো পর্দার কাছে বসাতে দেখা যায়।

