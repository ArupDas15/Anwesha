গ্লাসিয়ার ৩০০০ (আনুষ্ঠানিক নাম: গেস্টাড ৩০০০ এজি) সুইজারল্যান্ডের পশ্চিমাঞ্চলের ডায়াব্লেরেটস পার্বত্য এলাকায় কেবল কার ও স্কি লিফট পরিচালনাকারী প্রতিষ্ঠান। ১৯৯৩ সালে স্থাপিত গ্লাসিয়ার ৩০০০ রেজিওন লে ডায়াব্লেরেটস-গেস্টাড এস. এ. দেওলিয়া হয়ে গেলে ২০০৫ সালে ঐ কোম্পানির সকল সম্পদ নিয়ে এই প্রতিষ্ঠানটি চালু হয়েছিল। এটির সদর দপ্তর সুইজারল্যান্ডের গেস্টাডে অবস্থিত।গ্লাসিয়ার ৩০০০ কোম্পানির প্রধান কেবল কারটি ১৯৬৪ সালে চালু এবং ১৯৯৯ সালে সংস্কার করা হয়েছিল। কেবল কারটি কোল দ্যু পিলন (উচ্চতা ১৫৪৬ মিটার) হতে সে রুজ পর্বত (উচ্চতা ২৯৫০ মিটার)-এর সংযুক্ত করেছে। সানফ্লুরন হিমবাহে গমনের জন্য প্রতিষ্ঠানটির একটি স্কি লিফটও আছে। ২০০৫ সালে ফরাসি ব্যবসায়ী জিন ক্লড মিমরান, ব্রিটিশ ব্যবসায়ী এবং ফর্মুলা ওয়ান নির্বাহী বার্নি একলস্টোন এবং স্থানীয় সুইস ভূমি উন্নয়নকারী মার্সেল বাখ ত্রয়ী গ্লাসিয়ার ৩০০০ কোম্পানির সকল সম্পদ কিনে নেন।

