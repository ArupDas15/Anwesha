ক্লোরোফিল বা পত্রহরিৎ হচ্ছে একধরনের সবুজ রঞ্জক পদার্থ যা সায়ানোব্যাকটেরিয়ায় এবং উদ্ভিদ ও শৈবালের ক্লোরোপ্লাস্টে পাওয়া যায়। ক্লোরোফিল শব্দটি গ্রীক শব্দ থেকে নেয়া হয়েছে, χλωρός, chloros ("সবুজ") and φύλλον, phyllon ("পাতা"), তাই ক্লোরোফিলের শব্দগত অর্থ সবুজ পাতা। ক্লোরোফিল একটি অতীব প্রয়োজনীয় জৈব অণু যা সালোকসংশ্লেষণ প্রক্রিয়ায় গুরুত্বপূর্ণ ভূমিকা পালন করে এবং উদ্ভিদকে সূর্যালোক থেকে শক্তি সংগ্রহে সাহায্য করে। ক্লোরোফিল তড়িৎচুম্বকীয় বর্ণালীর নীলাংশ থেকে আলো শোষণ করে। ১৮১৭ সালে জোসেফ নিয়েনাইমে কাভেন্তো এবং পিয়েরে জোসেফ পেল্লেতিয়ের (Pelletier) সর্বপ্রথম ক্লোরোফিল আবিষ্কার করেন।

