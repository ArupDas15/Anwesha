রণবীর কাপুর (হিন্দি: रणबीर कपूर; পাঞ্জাবি: ਰਣਬੀਰ ਕਪੂਰ) (জন্ম ২৮ সেপ্টেম্বর ১৯৮২) হলেন একজন ভারতীয় অভিনেতা। তিনি বলিউডের সঙ্গে যুক্ত। ২০০৭ সালে সাওয়ারিয়া ছবিতে তার প্রথম আবির্ভাব। এই ছবির জন্য তিনি ফিল্মফেয়ার শ্রেষ্ঠ নবাগত পুরস্কার অর্জন করেন। ২০০৯ সালে তিনি ওয়েক আপ সিড ও আজব প্রেম কি গজব কহানি নামে দুটি বাণিজ্যিকভাবে সফল চলচ্চিত্রেও অভিনয় করেন। এই চলচ্চিত্রদুটি সমালোচকদের দ্বারাও প্রশংসিত হয়। শেষোক্ত ছবিটির জন্য তিনি ফিল্মফেয়ার সমালোচক শ্রেষ্ঠ অভিনেতা পুরস্কার অর্জন করেন। ২০১০ সালে তিনি বহু-তারকা সমন্বিত রাজনীতি ছবিতে অভিনয় করেন। এটিই এখনও পর্যন্ত তার সর্বাপেক্ষা জনপ্রিয় ছবি।