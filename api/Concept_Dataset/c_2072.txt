পশুর নদী  বাংলাদেশের দক্ষিণ-পশ্চিমাঞ্চলের খুলনা ও  বাগেরহাট জেলার একটি নদী।  নদীটির দৈর্ঘ্য ১৪২ কিলোমিটার, প্রস্থ ২৬০ থেকে ২.৫ কিলোমিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা "পাউবো" কর্তৃক পশুর নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫১। এটি গঙ্গা জলপ্রবাহের একটি ধারা। এটি খুলনা জেলা এবং বাগেরহাট জেলার মাঝে অবস্থিত। এটি মূলত জোয়ার ভাটার পানি বহন করে। এটি সুন্দরবন এর কাছে শিবসা নদীর সাথে মিলিত হয়েছে। এটি বঙ্গোপসাগরের কাছে কুঙ্গা নদী নামে পরিচিত। এটি বাংলাদেশে গভীরতম নদীর মধ্যে উল্লেখযোগ্য।

