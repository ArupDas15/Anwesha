অ্যান্ড্রয়েড-এক্স৮৬ একটি উন্মুক্ত উৎসের প্রকল্প যা গুগলের অ্যান্ড্রয়েড মোবাইল অপারেটিং সিস্টেমটিকে অননুমোদিতভাবে আরআইএসসি ভিত্তিক এআরএম চিপের পরিবর্তে এএমডি এবং ইন্টেল এক্স৮৬ প্রসেসরগুলোতে চালিত ডিভাইসগুলোতে অ্যান্ড্রয়েড চালানোর উপযুক্ত করে তোলে।ডেভেলপার চিহ-ওয়ে হুয়াং এবং ইয়ি সান ২০০৯ সালে প্রকল্পটির সূত্রপাত করেছিলেন। অ্যান্ড্রয়েডকে বিভিন্ন নেটবুক, ট্যাবলেট এবং অত্যাধুনিক-মোবাইল পিসিতে চালানোর জন্য অ্যান্ড্রয়েড উৎস কোডের প্যাচগুলির একটি ক্রম হিসাবে প্রকল্পটি শুরু হয়েছিল। পরবর্তীতে ব্যক্তিগত কারণে ইয়ি প্রকল্প থেকে সরে এসেছিলেন। হুয়াং বর্তমানে প্রকল্পটির রক্ষণাবেক্ষণকারী হিসাবে আছেন। বর্তমানে সক্রিয় ডেভেলপারদের মধ্যে রয়েছে মাউরো রসি এবং মাইকেল গফফিউল।

