আহা! ২০০৭ সালে মুক্তিপ্রাপ্ত বাংলাদেশী চলচ্চিত্র। ছবিটির চিত্রনাট্য রচয়িতা, গীতিকার ও পরিচালক এনামুল করিম নির্ঝর। এটি তার প্রথম পরিচালিত ছবি। বাংলালিংক নিবেদিত এই ছবিটি প্রযোজনা করেছে ইমপ্রেস টেলিফিল্ম লিঃ। ছবিটিতে বিভিন্ন চরিত্রে অভিনয় করেছেন হুমায়ুন ফরীদি, তারিক আনাম খান, ফজলুর রহমান বাবু, শহিদুল আলম সাচ্চু, ইয়াসমিন বিলকিস সাথী, ফেরদৌস (অতিথি শিল্পী), প্রজ্ঞা লাবনী, খালেদ খান, গাজী রাকায়েতসহ আরও অনেকে। 'আহা!' ছবিটি পরিচালনা করে শ্রেষ্ঠত্বের স্বীকৃতি স্বরুপ পরিচালক এনামুল করিম নির্ঝর জাতীয় চলচ্চিত্র পুরস্কার এ শ্রেষ্ঠ পরিচালক ২০০৭ লাভ করেন। এবং এটা সহ ছবিটি মোট চারটি বিভাগে পুরস্কার লাভ করে।