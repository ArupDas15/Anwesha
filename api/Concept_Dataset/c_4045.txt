বাংলা বন্ড হচ্ছে বিশ্বের প্রথম বাংলাদেশি টাকা ডিনমিনেটেড বন্ড। বাংলাদেশের বেসরকারি খাতকে বিনিয়োগে উৎসাহ দিতে বিশ্বব্যাংক গ্রুপের সহযোগী বেসরকারি খাতসংক্রান্ত সংস্থা ইন্টারন্যাশনাল ফাইন্যান্স কর্পোরেশনের (আইএফসি) সহায়তায় ১১ নভেম্বর, ২০১৯ তারিখে এ বন্ড চালু হয়। লন্ডন স্টক এক্সচেঞ্জে (এলইসি) এটি ঐদিনই আনুষ্ঠানিকভাবে তালিকাভুক্ত হয়। প্রাথমিকভাবে এ বন্ড তিন বছর মেয়াদি করা হলেও পরে তা বাড়িয়ে পাঁচ বছর, কিংবা দশ বছর করা হতে পারে। আইএফসি আগামী এক বছরে ১০০ কোটি ডলার মূল্যমানের বন্ড ছাড়ার প্রতিশ্রুতি দিয়েছে।