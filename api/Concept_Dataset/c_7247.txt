বাংলাদেশ ক্রিকেট বোর্ড (বিসিবি) বাংলাদেশের ক্রিকেটের সর্বোচ্চ ক্রীড়া নিয়ন্ত্রক সংস্থা। বিসিবি মূলত ১৯৭২ সালে প্রতিষ্ঠিত হয়। ঢাকায় এর প্রধান সদর দফতর। বিসিবি সর্বপ্রথম ১৯৭৭ সালে আন্তর্জাতিক ক্রিকেট কাউন্সিলের সহযোগী সদস্য এবং ২৬শে জুন ২০০০-এ পূর্ণ সদস্য হন।
বাংলাদেশের ক্রিকেটের মানোন্নয়ন, মাঠ পরিচালনা, খেলার মাঠ নির্ধারণ, দলের সফর, দল পরিচালনা ও ক্রিকেট খেলার মানোন্নয়ন বৃদ্ধি ঘটানোসহ জাতীয় দল নির্বাচনে প্রধান ভূমিকা রাখছে এ সংস্থাটি। এছাড়াও, দলের পৃষ্ঠপোষকতার বিষয়েও বোর্ড দায়বদ্ধ। বর্তমানে বিসিবি’র সভাপতি হিসেবে দায়িত্ব পালন করছেন নাজমুল হাসান পাপন। বর্তমানে দলীয় পোশাক সরবরাহের দায়িত্বে রয়েছে দারাজ।