র‌্যাক ইট রাল্ফ ২০১২ সালের ত্রিমাত্রিক কম্পিউটার অ্যানিমেটকৃত হাস্য-রসাত্মক চলচ্চিত্র। এর প্রযোজনা করে ওয়াল্ট ডিজনি স্টুডিওস এবং চলচ্চিত্রটি ওয়াল্ট ডিজনি পিকচার্স কর্তৃক মুক্তি পায়।  এটি ডিজনি অ্যানিমেটকৃত ৫২ তম সংযুক্ত চলচ্চিত্র। চলচ্চিত্রটি রিচ মুর পরিচালনা করেন, যিনি ‘’দ্য সিম্পসন’’ এবং ‘’ফিউচরামা’’-এর পর্বগুলো পরিচালনা করেছিলেন। মুর, জন্সটন ও জিম রিয়ার্ডনের একটি গল্প থেকে চলচ্চিত্রের চিত্রনাট্য রচনা করেন ফিল জন্সটন ও জেনিফার লি। জন লেসেটার চলচ্চিত্রের নির্বাহী প্রযোজক হিসেবে কাজ করেন। এর বিভিন্ন চরিত্রে কন্ঠাভিনয় করেন জন সি. রাইলি, সারাহ সিলভারম্যান, জ্যাক ম্যাকব্রেয়ার এবং জেন লিন্চ। চলচ্চিত্রটিতে  আর্কেড গেম জগতের এক খলনায়কের গল্প বলা হয়েছে যে নিজের “খারাপ লোক" চরিত্রের বিরুদ্ধেই বিদ্রোহ করে বসে এবং একজন ভালো চরিত্র হওয়ার স্বপ্ন দেখে।
র‌্যাক ইট রাল্ফ-এর ২০১২ সালের ২৯ নভেম্বরে এল ক্যাপ্টেন থিয়েটারে প্রিমিয়ার হয়।  চলচ্চিত্রটি ইতিবাচক সমালোচনা ও বাণিজ্যিকভাবে সফলতা লাভ করে। $১৬৫ মিলিয়ন ডলারের বিপরীতে এটি বিশ্বব্যাপী $৪৭১ মিলিয়ন ডলার আয় করে এবং সেরা অ্যানিমেটকৃত চলচ্চিত্র বিভাগে অ্যানি এ্যাওয়ার্ড অর্জন করে। এছাড়াও চলচ্চিত্রটি সেরা অ্যানিমেটকৃত চলচ্চিত্রের জন্য গোল্ডন গ্লোব এ্যাওয়ার্ড ও একাডেমি এ্যাওয়ার্ডের জন্য মনোনীত হয়েছিল। চলচ্চিত্রটি মার্চ ৫, ২০১৩ সালে ব্লু-রে ও ডিভিডিতে মুক্তি পায়।
এটি র‌্যাক ইট রাল্ফ ফ্রাঞ্চাইজির প্রথম চলচ্চিত্র। এর সিক্যূয়াল , রাল্ফ ব্রেকস দ্য ইন্টারনেট, নভেম্বর ২১, ২০১৮ সালে মুক্তি পায়।