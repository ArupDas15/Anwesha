আসছে আবার শবর  একটি  ২০১৮ সালের  ভারতীয় বাংলা ভাষার অপরাধমূলক রোমহর্ষক (থ্রিলার) চলচ্চিত্র, যা পরিচালক অরিন্দম শীল দ্বারা  পরিচালিত।   চলচ্চিত্রটির মূল চরিত্রে অভিনয় করেন শাশ্বত চট্টোপাধ্যায়, ইন্দ্রনীল সেনগুপ্ত, গৌরব চক্রবর্তী সহ অন্যান্য অভিনেতা-অভিনেত্রীরা। এটি ২০১২ সালের বাংলা ছবি ঈগলের চোখ এবং গোয়েন্দা শবর চলচ্চিত্র ধারাবাহিকের তৃতীয় খন্ড। ছবিটি ১৯ জানুয়ারি ২০১৮ সালে মুক্তি পায়।  শীর্ষেন্দু মুখোপাধ্যায় কর্তৃক লিখিত প্রজাপতির মৃত্যু ও পুনর্জন্ম নামের এই গল্প থেকে চলচ্চিত্রটি নির্মিত হয়েছে।