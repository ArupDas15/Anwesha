শ্রীলঙ্কা ক্রিকেট (সাবেক: শ্রীলঙ্কা ক্রিকেট কন্ট্রোল বোর্ড) শ্রীলঙ্কায় অনুষ্ঠিত ক্রিকেটের সর্বোচ্চ নিয়ন্ত্রক সংস্থা। এটি শ্রীলঙ্কা জাতীয় ক্রিকেট দল ও শ্রীলঙ্কায় অনুষ্ঠিত প্রথম-শ্রেণীর ক্রিকেট খেলা পরিচালনা করে। কলম্বোর সিংহলীজ স্পোর্টস ক্লাবে এর সদর দফতর অবস্থিত। শ্রীলঙ্কার ক্রিকেটের মানোন্নয়ন, মাঠ পরিচালনা এবং জাতীয় দল নির্বাচনে এটি প্রধান ভূমিকা রাখছে। বর্তমানে শ্রীলঙ্কা ক্রিকেটের সভাপতি হিসেবে দায়িত্ব পালন করছেন জয়ন্ত ধর্মদাসা। শ্রীলঙ্কান সরকার কর্তৃক অন্তর্বর্তীকালীন কমিটির মাধ্যমে শ্রীলঙ্কা ক্রিকেট পরিচালিত হয়। কমিটিতে বিতর্কিত সাবেক খেলোয়াড়সহ সাংবাদিকগণ রয়েছেন। যৌথভাবে ২০১১ সালের আইসিসি ক্রিকেট বিশ্বকাপ সমাপান্তে সরকার মনোনীত অন্তর্বর্তীকালীন কমিটির অর্থনৈতিক অব্যবস্থাপনায় লিপ্ত ছিল।