জনপ্রিয় বিজ্ঞান মাঝে মাঝে বিজ্ঞানের সাহিত্য নামেও পরিচিত হয়। ছাত্র বা বিশেষজ্ঞদের পরিবর্তে সাধারণ পাঠক বা দর্শকের উদ্দেশ্যে সহজবোধ্য ভাষায় বিজ্ঞানকে তুলে ধরার নাম জনপ্রিয় বিজ্ঞান। এর সাথে বিজ্ঞান সাংবাদিকতার পার্থক্য রয়েছে। বিজ্ঞান সাংবাদিকতায় সাধারণত বিজ্ঞানের সাম্প্রতিক খবরগুলো নিয়ে আলোচনা করা হয় এবং এগুলো রচনা করেন সাংবাদিকেরা। অন্যদিকে জনপ্রিয় বিজ্ঞানের ব্যাপ্তি আরও ব্যাপক আর সেগুলো রচনা করেন মূলত বিজ্ঞানীরা। বই, টেলিভিশন প্রামাণ্য চিত্র বা সাময়িকীর নিবন্ধ, যেকোন মাধ্যমেই জনপ্রিয় বিজ্ঞান প্রকাশিত হতে পারে।