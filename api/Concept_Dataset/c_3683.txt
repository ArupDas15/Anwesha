কালনী এক্সপ্রেস (ট্রেন নং ৭৭৩/৭৭৪) হচ্ছে বাংলাদেশের একটি আন্তঃনগর যাত্রীবাহী ট্রেন যা ঢাকা জেলার কমলাপুর রেলওয়ে স্টেশন ও সিলেট জেলার সিলেট রেলওয়ে স্টেশনের মধ্যে চলাচল করে। বাংলাদেশ রেলওয়ের অধীনে ঢাকা–সিলেট রুটে কালনী এক্সপ্রেসকে বিরতিহীন সেবা প্রদানের জন্য সচল করা হলেও এটা তার মর্যাদা ধরে রাখতে পারেনি। এটি ২০১২ সালের ১৫ই মে উদ্বোধন করা হয়। এই ট্রেন বর্তমানে ৩টি শীতাতপ নিয়ন্ত্রিত কোচসহ চীনা ১২টি কোচ নিয়ে যাত্রা করে।