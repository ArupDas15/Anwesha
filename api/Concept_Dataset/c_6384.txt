উদ্যান বা পার্ক বলতে সাধারণত প্রাকৃতিক বা প্রায় প্রাকৃতিক, এমন একটি সংরক্ষিত অঞ্চলকে বোঝানো হয়। শুধু প্রাকৃতিক নয়, এর বাইরেও হতে পারে অর্থাৎ কৃত্রিম উপায়েও উদ্যান তৈরি করা হয়ে থাকে। যদি কোনো স্থানকে উদ্যান  হিসেবে চিহ্নিত করা হয়, তবে সেই স্থানে  বিভিন্ন প্রকার গাছপালা রোপণ করা হয়। এভাবেও বলা যায় উদ্যান একটি গাছপালাশোভিত স্থান, যেখানে লোকজন তাদের বিনোদন উপভোগ করে। কোনো কোনো উদ্যান  বন্যপ্রাণীর প্রাকৃতিক আবাস রক্ষা করার জন্য তৈরি করা একটি সংরক্ষিত এলাকা। জাতীয় উদ্যানসহ  দেশের বিভিন্ন উদ্যানগুলো বিনোদনের জন্য ব্যবহৃত প্রাকৃতিক বা প্রায়-প্রাকৃতিক স্থান। উদ্যান যেমন হতে পারে ঘাস আচ্ছাদিত স্থান, তেমনি হতে পারে শিলাময় অঞ্চলও। উদ্যানে জীবন্ত মাছ ও বিভিন্ন জলজ উদ্ভিদ সংরক্ষণের জন্য নির্মিত কৃত্রিম জলাধার থাকতে পারে। উদ্যানের ঘাস ঘাস-কাটার যন্ত্র দিয়ে নিয়মিত ছেঁটে দেওয়া হয়। এতে স্থানটি হাঁটা বা বেড়ানো ও খেলাধুলার উপযোগী হয়। একটি উদ্যানের নামকরণ কোনো অঞ্চল বা বিশিষ্ট ব্যক্তির নামে করা হতে পারে, উদ্যানের ধরন অনুযায়ীও হতে পারে। 

