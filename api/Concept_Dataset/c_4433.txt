এপি বা এসোসিয়েটেড প্রেস একটি আন্তর্জাতিক সংবাদ সংস্থা। এটি পৃথিবীর অন্যতম বৃহৎ একটি আমেরিকান সংবাদ সংস্থা। এটি আমেরিকার কতগুলো সংবাদ পত্রিকা ও সম্প্রচার কেন্দ্রের মালিকানাধিন একটি সমবায় প্রতিষ্ঠান। আমেরিকার বাইরের অনেক সংবাদ পত্রিকা ও টেলিভিশন সম্প্রচার কর্তৃপক্ষ ফির বিনিময়ে এপি র সংগৃহিত তথ্য ব্যবহার করে । এর প্রধান সদর দপ্তর নিউইয়র্কে অবস্থিত।
২০০৫ এ ১৭০০ সংবাদপত্র ও ৫০০০ টেলিভিশন ও বেতার সংস্থা এপির সংগৃহিত তথ্য ব্যবহার করেছে। এপির ফটো লাইব্রেরিতে ১ কোটির ও বেশি ছবি আছে। বর্তমানে এপির ২৪২ টি ব্যুরোর মাধ্যমে ১২১টি দেশে সেবা দিচ্ছে।

