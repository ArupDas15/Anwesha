জলখাবার বা নাস্তা হলো এক প্রকার খাদ্য, যা সাধারণত নিয়মিত খাদ্যগুলির থেকে পরিমাণে কম হয়ে থাকে।ঐতিহ্যগতভাবে বেশিরভাগ জলখাবারই বাড়িতে সহজলভ্য উপাদানগুলি দিয়েই প্রস্তুত করা হয়ে থাকে। প্রায়শই ফল, বাদাম, স্যান্ডউইচ, লুচি, কচুরি, ক্যান্ডি ইত্যাদি জলখাবার হিসাবে খাওয়া হয়ে থাকে। জনসাধারণের সুবিধার্থে বিভিন্ন দোকানে প্যাকেটজাতকৃত জলখাবার বিপণন করা হয়ে থাকে।
জলখাবার সাধারণত হালকা, বহনযোগ্য এবং পরিতৃপ্তজনক হিসাবে তৈরি করা হয়ে থাকে। প্রক্রিয়াজাতকৃত জলখাবার এক ধরণের সহজলভ্য খাবার হিসাবে তৈরি করা হয়, যেগুলো দ্রুত নষ্ট হয়না এবং সহজেই বহন করা যায়। এগুলিতে প্রায়শই অধিক মিষ্টি এবং আকর্ষণীয় উপাদান যেমন চকোলেট, চীনাবাদাম দেওয়া হয় এবং বিভিন্ন স্বাদবর্ধক যুক্ত করা হয়। 
বিভিন্ন পানীয় যেমন কফি সাধারণত খাবার বিবেচনা করা হয় না, যদিও এগুলি জলখাবারজাতীয় খাদ্যের সাথে বা তার পরিবর্তে পান করা হয়ে থাকে।শোয়ার আগে বা রাতে ঘুমানোর কিছুক্ষণ আগে যে জলখাবার গ্রহণ করা হয়, তা "শয়নকালীন জলখাবার" বলা যেতে পারে।

