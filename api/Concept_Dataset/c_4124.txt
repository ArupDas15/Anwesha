বিক্ষোভ ১৯৯৪ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। ছায়াছবিটি পরিচালনা করেছেন মহম্মদ হান্‌নান। ছবিটির কাহিনী লিখেছেন ফরিদা হোসেন ও কাহিনী বিন্যাস করেছেন জোসেফ শতাব্দী এবং চিত্রনাট্য লিখেছেন মহম্মদ হাননান। ছাত্র রাজনীতির ভালো-মন্দ দিক নিয়ে নির্মিত ছবিটি পরিবেশনা করেছে ডি এম ফিল্মস। এই ছবিতে প্রধান চরিত্রে অভিনয় করেছেন সালমান শাহ, শাবনূর, বুলবুল আহমেদ, রাজিব, ডলি জহুর প্রমুখ।