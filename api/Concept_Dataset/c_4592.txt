ভ্যারাইটি (ইংরেজি: Variety) হচ্ছে একটি সাপ্তাহিক বিনোদন ম্যাগাজিন, যা প্রতিষ্ঠিত হয়েছিলো ১৯০৫ সালে যুক্তরাষ্ট্রের নিউ ইয়র্ক অঙ্গরাজ্যের নিউ ইয়র্ক সিটিতে। এটির প্রতিষ্ঠাতা ছিলেন সাইম সিলভারম্যান। চলচ্চিত্র শিল্পের জপ্রিয়তা ও গুরুত্ব বাড়ার সাথে সাথে ১৯৩৩ সালে সাইম সিলভারম্যান লস অ্যাঞ্জেলসে ম্যাগাজিনটির দৈনিক সংস্করণ প্রকাশ করা শুরু করেন। ১৯৯৮ সালে যোগ হয় ডেইলি ভ্যারাইটি গোথাম সংস্করণ, যা ছিলো মূলত নিউ ইয়র্ক কেন্দ্রিক। এই তিনটাই এখন পর্যন্ত ঠিকভাবে প্রকাশ হয়ে আসছে। রিড এলসভিয়ের-এর শাখা রিড বিজনেস ইনফরমেশন এই ম্যগাজিনটির তিনটি সংস্করণসহ এর ওয়েবসাইটটির স্বত্তাধিকারী।
এই ম্যাগাজিনটির বিশ বছর ধরে প্রধান সম্পাদক ছিলেন পিটার বার্ট। এর আগে তিনি প্যারামাউন্ট পিকচার্স ও দ্য নিউ ইয়র্ক টাইমস-এর মতো সংস্থায় কাজ করেছেন। এপ্রিল ২০০৯-এ পত্রিকাটি ঘোষণা করে যে, বার্ট তার পদ ছেড়ে "ভাইস প্রেসিডেন্ট এবং সম্পাদকীয় পরিচালক"-এর পদ গহণ করছেন। বর্তমানে পত্রিকাটির সম্পাদক হচ্ছেন টিমোথি এম. গ্রে।

