আজহার আলী (উর্দু: اظہر علی‎‎; জন্ম: ১৯ ফেব্রুয়ারি ১৯৮৫ কসুর, পাঞ্জাব) হলেন একজন পাকিস্তানি আন্তর্জাতিক ক্রিকেটার। তিনি ২০১০ সালের জুলাইয়ে লর্ডসে অনুষ্ঠিত ১ম টেস্টে অস্ট্রেলিয়ার বিরুদ্ধে পাকিস্তানের হয়ে টেস্ট ক্রিকেটে আত্মপ্রকাশ করেন। তিনি একজন ডানহাতি ব্যাটসম্যান এবং অনিয়মিত লেগ ব্রেক বোলার। আজহার লাহোর, লাহোর ব্লুজ, লাহোর হোয়াইট, এ্যাবোটাবাদ, খান রিসার্চ ল্যাবরেটরি, পাঞ্জাব এবং হান্টলি (স্কটল্যান্ড) দলের হয়ে প্রতিনিধিত্ব করছেন। আজহার আলী তার টেস্টসূলভ ব্যাটিং মানসিকতা এবং একাগ্রতার জন্য সুপরিচিত।

