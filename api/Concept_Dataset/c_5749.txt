জোয়েল ডেভিড কোয়েন (Joel Coen; জন্ম: ২৯ নভেম্বর, ১৯৫৪) এব ইথান জেসি কোয়েন (Ethan Coen; জন্ম: ২১ সেপ্টেম্বর, ১৯৫৭) দুই ভাইকে একসাথে কোয়েন ভ্রাতৃদ্বয় নামে ডাকা হয়। কোয়েন ভ্রাতৃদ্বয় একাডেমি পুরস্কার বিজয়ী মার্কিন চলচ্চিত্র পরিচালক এবং চিত্রনাট্যকার। স্ক্রুবল কমেডি থেকে শুরু করে ফিল্ম নয়ারের মধ্যে তাদের চলচ্চিত্রের ধরন পরিবর্তিত হয়েছে। অনেকগুলো চলচ্চিত্র আবার এই দুই শ্রেণীতেই পড়েছে। তাদের উল্লেখযোগ্য চলচ্চিত্র হল মিলার্স ক্রসিং (১৯৯০), ফার্গো (১৯৯৬), দ্য বিগ লেবোভ্‌স্কি (১৯৯৮), নো কান্ট্রি ফর ওল্ড মেন (২০০৭), আসিরিয়াস ম্যান (২০০৯), ট্রু গ্রিট (২০১০) ও ইনসাইড লেউইন ডেভিস (২০১৩)।
তারা দুজন যৌথভাবে রচনা, পরিচালনা ও প্রযোজনা করতেন, যদিও দ্য লেডিকিলার্স (২০০৪) এর পূর্বে জোয়েলের নাম পরিচালক ও ইথানের নাম প্রযোজক হিসেবে পর্দায় দেখা যেত। প্রায়ই চিত্রনাট্যের ক্ষেত্রে বেতনভোগের উপর নির্ভর করে আগে পরে তাদের নাম পর্দায় দেখা যেত, এবং চলচ্চিত্র সম্পাদনার ক্ষেত্রে তারা ছদ্মনাম রডেরিক জেনস ব্যবহার করতেন। তারা দুজন যৌথভাবে ১৩টি একাডেমি পুরস্কারের মনোনয়ন লাভ করেন এবং এককভাবে দুজনেই একটি করে পুরস্কারের মনোনয়ন লাভ করেন। তারা ফার্গো চলচ্চিত্রের জন্য শ্রেষ্ঠ মৌলিক চিত্রনাট্যের জন্য একাডেমি পুরস্কার এবং নো কান্ট্রি ফর ওল্ড মেন চলচ্চিত্রের জন্য শ্রেষ্ঠ চলচ্চিত্র, শ্রেষ্ঠ পরিচালনা ও শ্রেষ্ঠ উপযোগকৃত চিত্রনাট্য বিভাগে একাডেমি পুরস্কার লাভ করেন। তারা দুজন বার্টন ফিঙ্ক (১৯৯১) চলচ্চিত্রের জন্য পাল্ম দরও লাভ করেন।
তাদের নো কান্ট্রি ফর ওল্ড মেন, আ সিরিয়াস ম্যান ও ইনসাইড লেউইন ডেভিস চলচ্চিত্রগুলো ২০১৬ সালে করার বিবিসির একবিংশ শতাব্দীর সেরা চলচ্চিত্র তালিকায় অন্তর্ভুক্ত হয়।

