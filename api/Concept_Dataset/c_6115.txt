আসুসটেক কম্পিউটার ইনকর্পোরেটেড (ASUSTeK Computer Inc.) তাইওয়ানে প্রতিষ্ঠিত একটি কম্পিউটার নির্মাতা প্রতিষ্ঠান। ১৯৯০ সালের ১২ এপ্রিল কোম্পানিটি প্রতিষ্ঠিত হয়। আসুস কম্পিউটারের বিভিন্ন যন্ত্রাংশ ছাড়াও মোবাইল ফোন, ট্যাবলেট, পিডিএ, ল্যাপটপ ইত্যাদি ইলেক্ট্রনিক সামগ্রী তৈরি করে থাকে। প্রতিষ্ঠানটি লন্ডন ও তাইওয়ান শেয়ার বাজারে নিবন্ধিত।
আসুস বিশ্বের সর্বাধিক পরিমাণ মাদারবোর্ড নির্মাতা প্রতিষ্ঠান। এছাড়া আসুস বিভিন্ন বিখ্যাত প্রতিষ্ঠানের জন্য নানা ধরনের যন্ত্রপাতি সরবরাহ করে থাকে। এদের মধ্যে রয়েছে সোনি (প্লে স্টেশন- ২), অ্যাপল (আইপড, ম্যাক বুক), এইচপি, কমপ্যাক, এলিয়েনওয়্যার, ইত্যাদি।

