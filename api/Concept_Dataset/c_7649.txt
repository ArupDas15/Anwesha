বেলের প্রতিবর্ত (বা palpebral oculogyric reflex) একটা চিকিৎসা বিজ্ঞানের চিহ্ন যেখানে চোখ বন্ধ করতে চেষ্টা করলে চোখটি ওপরে এবং বাইরে পাক খেতে থাকে। বেশিরভাগ মানুষের ক্ষেত্রে চোখ ওপরে উঠে যেতে দেখা যায় এবং এটি এক রক্ষামূলক কৌশল। এই প্রতিবর্তটিকে স্কটিশ শল্য চিকিৎসক এবং শরীরতত্ববিদ চার্লস বেল-এর নামে নামকরণ করা হয়েছে।
প্রায় ৭৫% লোকের ক্ষেত্রে বেলের প্রতিবর্ত দেখা যায়। চোখের অনিষ্ট হওয়ার আশঙ্কা হ'লে (যেমন কোনো ব্যক্তির কর্নিয়া স্পর্শ করতে করা প্রচেষ্টা) এই রক্ষামূলক প্রতিবর্তী কৌশল পাওয়া যায়। গিয়া বারি সিন্ড্রোমে (Guillain–Barré syndrome) বা অন্য রোগে দ্বিপাক্ষিক বেলের পক্ষাঘাত হ'লে  অর্বিকুলারিস অকুলি পেশী দুর্বল হয়ে পড়ে এবং তখন এই প্রতিবর্ত লক্ষণীয় হয়। স্বাস্থ্যবান মানুষ চোখ জোরে কচলালে পাতার পিছনদিকে হওয়া এই ঘটনাকে অবশ্য রোগের চিহ্ন বলে গণ্য করতে হয় না।