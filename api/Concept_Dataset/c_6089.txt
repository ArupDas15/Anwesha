ম্যাকবুক মার্কিন প্রযুক্তি প্রতিষ্ঠান  অ্যাপল কম্পিউটারের  নির্মিত একটি নোটবুক কম্পিউটার। এটি ২০১২ সালের ফেব্রুয়ারি মাস পর্যন্ত বিক্রি হয়েছিলো। অ্যাপল এর বর্তমান নোটবুক কম্পিউটার সম্পর্কে জানতে হলে দেখুন ম্যাকবুক রেটিনা, এই নোটবুকটি ডিজাইন করেছে অ্যাপল যা ২০০৬ সনে প্রথম অবমুক্ত করা হয়।
ম্যাকবুক হচ্ছে নোটবুক কম্পিউটারের একটি মার্কা যার উৎপাদন কারি প্রতিষ্ঠান অ্যাপল ইনকর্পোরেটেড। এর উৎপাদনকাল ছিল মে ২০০৬ থেকে ফেব্রুয়ারি ২০১২, এবং তা ২০১৫ সনে পুনোরায় বাজারজার করা হয়। এই নোটবুকটি আইবুক সিরিজ এবং ১২ইঞ্চি পাওয়ারবুক সিরিজের নোটবুকের স্থলাভিষিক্ত হয়ে বাজারে অবমুক্ত করা। এবং ম্যাকবুক পরিবারে এর অবস্থান লো এন্ড-এ রাখা হয়।অর্থাৎ প্রিমিয়াম এবং অতিমাত্রায় বহনযোগ্য ম্যাকবুক এয়ার এবং অধিক ক্ষমতা সম্পন্ন ম্যাকবুক প্রো এর নিচে এর অবস্থান বিবেচনা করা হয়। ম্যাকবুক বাজারজাতের অন্যতম উদ্দ্যেশ্য ছিল সাধারণ ও শিক্ষা ক্ষেত্রের বাজার। আর এটি ছিলো সব চেয়ে বেশি বিক্রিত ম্যাকিন্টোশ কম্পিউটার। ২০০৮ এর ৫মাস যাবত এই নোটবুক কম্পিউটার ছিলো ইউএস খুচরা কম্পিউটার বাজারের সব চেয়ে বেশি বিক্রি হওয়া নোটবুক কম্পিউটার। ম্যাকবুক ব্র্যন্ড হচ্ছে বিশ্বের সবচেয়ে বেশি বিক্রি হওয়া প্রিমিয়াম ল্যপ্টপ কম্পিউটার।
চার ধরনের ডিজাইনকৃত অ্যাপল ম্যাকবুক বাজারে পাওয়া যায়। যার আসল মডেলে পলিকার্বোনেট এবং ফাইবার গ্লাস এর সমন্বিত ক্যসিং ব্যবহার করা হয়েছে, যাকে ডিজাইন করা হয়েছে আইবুক জি৪ এর মডেলের অনুকরণে। এর দ্বিতীয় প্রকার উন্মুক্ত করা হয়েছিলো ১৫ ইঞ্চি ম্যাকবুক প্রো এর সাথে ২০০৮ সনের অক্টোবর মাসে। এর পরর্বতি ডিজাইন অবমুক্ত করা হয় ২০০৯ এ।
জুলাই ২০, ২০১১, থেকে সাধারণ ক্রেতাদের জন্য ম্যাকবুক বাজারজাত বন্ধ করে দেওয়া হয় যার কারণ ছিলো এর চেয়ে স্বল্প মূল্যের ম্যাকবুক এয়ার।কিন্তু ফেব্রুয়ারি ২০১২ পর্যন্ত শিক্ষা প্রতিষ্ঠান গুলোতে ম্যাকবুক এর বিক্রি চলমান ছিলো।
একদম নতুন, ম্যাকবুক লাইন ২০১৫ এর মার্চ মাসে বাজারে অবমুক্ত করা হয়। যেটি সিল্ভার,গোল্ড এবং স্পেস গ্রে এই তিনটি ভিন্ন রঙ্গে বাজারে পাওয়া যায়। আর এই নোটবুক ছিলো পূর্বের ম্যাকবুক এয়ার থেকেও পাতলা এবং এর ম্যগসেফ চার্জিং পোর্ট এর বদলে ইউএসবি-সি পোর্ট সংযুক্ত করা হয়। এবং এতে রেটিনা ফিচার যুক্ত ডিস্পলে ও সংযুক্ত করা হয়। এপ্রিল ১৯, ২০১৬ অ্যাপল ১২ইঞ্চি রেটিনা ম্যাকবুক ইন্টেল কোর এম প্রোসেসরস এর মাধ্যমে হালনাগাদ আনায়ন করে, যাতে ছিলো দীর্ঘ ব্যটারি ব্যকাপ ও রোজ গোল্ড রঙের আরেকটি অসাধারণ অপশন।