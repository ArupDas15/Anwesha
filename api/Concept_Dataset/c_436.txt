আয়ার্তো সেনা দা সিলভা (ব্রাজিলীয় পর্তুগিজ: [aˈiʁtõ ˈsẽnɐ dɐ ˈsiwvɐ]; জন্ম: ২১ মে, ১৯৬০ - মৃত্যু: ১ মে, ১৯৯৪) সাঁও পাওলু এলাকায় জন্মগ্রহণকারী বিখ্যাত ব্রাজিলীয় ফর্মুলা ওয়ান ড্রাইভার ছিলেন। তিনি মূলতঃ আয়ার্তো সেনা নামেই সমধিক পরিচিত ব্যক্তিত্ব। ১৯৮৮, ১৯৯০ ও ১৯৯১ সালে মোট তিনবার ফর্মুলা ওয়ান চ্যাম্পিয়নশীপের শিরোপা জয় করেন। আধুনিক যুগের সবচেয়ে আধিপত্যবিস্তারকারী ও সফলতম ফর্মুলা ওয়ান ড্রাইভার ছিলেন তিনি। ইতালির বোলোগনায় অনুষ্ঠিত ১৯৯৪ স্যান ম্যারিনো গ্রাঁ প্রি প্রতিযোগিতা চলাকালীন অটোড্রমো এঞ্জো ই দিনো ফেরারি বা আইমোলাতে অবস্থানরত অবস্থায় দূর্ঘটনায় মৃত্যুবরণ করেন। অনেক ক্রীড়ানুরাগী মোটর দৌঁড় প্রতিযোগিতার ইতিহাসে তাকে সর্বকালের সেরা ও দক্ষ চালকরূপে অভিহিত করে থাকেন।