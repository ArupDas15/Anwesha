এক মন এক প্রাণ হচ্ছে ২০১২ সালে মুক্তিপ্রাপ্ত একটি বাংলাদেশী প্রণয়-মারপিটধর্মী নাট্য চলচ্চিত্র। চলচ্চিত্রটি সোহানুর রহমান সোহান ও প্রযোজনা করেছেন খোরশেদ আলম। এতে কেন্দ্রীয় চরিত্রে অভিনয় করেছেন শাকিব খান, অপু বিশ্বাস ও তমা মির্জা। মিশা সওদাগর, আলীরাজ, মাহমুদ সাজ্জাদ ও আফজাল শরীফ সহ অন্যান্যরা বিভিন্ন গুরুত্বপূর্ণ ভূমিকায় অভিনয় করেছেন। চলচ্চিত্রটি ত্রিভুজ প্রেমের কাহিনি অবলম্বনে নির্মিত, এতে খানের বিপরীতে অপু বিশ্বাসের পাশাপাশি তমা মির্জা পার্শ্বচরিত্রে অভিনেত্রী হিসাবে অভিনয় করেন। চলচ্চিত্রটি ২০১২ সালের ২০ এপ্রিল মুক্তি পায়। এটি বক্স অফিসে ভালো ব্যবসা করে এবং সুপারহিট হিসাবে তকমা পায়। এটি ২০০৯ সালে মুক্তিপ্রাপ্ত বলিউড সিনেমা থ্রি ইডিয়টস এর আনফিসিয়াল পুনঃনির্মাণ।

