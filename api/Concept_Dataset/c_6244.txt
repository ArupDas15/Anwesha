রঘুনাথ শিরোমণি (IAST: Raghunātha Śiromaṇi) (আনু. ১৪৭৭ – ১৫৪৭) চৈতন্য সমসাময়িক যুগে নবদ্বীপ তথা ভারতের অন্যতম প্রধান নৈয়ায়িক, দার্শনিক ও সংস্কৃত পণ্ডিত। পঞ্চদশ শতকের আনুমানিক ১৪৭৭ খ্রিস্টাব্দে নবদ্বীপে জন্মগ্রহণ করেন। খুব অল্প দিনের মধ্যেই তিনি ভারতখ্যাত নৈয়ায়িক হিসেবে খ্যাতি অর্জন করেন। তিনি নবদ্বীপকে নব্য ন্যায় চর্চার প্রাণকেন্দ্র করে তোলেন, যা ভারতীয় যুক্তি শাস্ত্রের চূড়ান্ত উন্নয়নকল্পে প্রতিনিধিত্বমূলক স্থান অর্জন করে।