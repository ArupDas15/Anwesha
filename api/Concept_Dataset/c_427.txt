শাহ ওয়ালী কোট জেলা (পশতু: شاه ولي کوټ ولسوالۍ, ফার্সি: ولسوالی شاه ولی کوت‎‎) আফগানিস্তানের কান্দাহার প্রদেশের উত্তর অঞ্চলে অবস্থিত একটি জেলা। ভৌগোলিক অবস্থান অনুযায়ী জেলাটির পশ্চিমে খাকরেজ জেলা, উত্তরে নৈশ জেলা ও ওরুজগান প্রদেশ, পূর্বে জবুল প্রদেশ এবং দক্ষিণে দামান জেলা এবং আর্ঘান্দাব জেলা রয়েছে। ২০০৬ সালের আদমশুমারীর হিসাব অনুযায়ী, এখানকার জনসংখ্যা ছিল প্রায় ৩৮,৪০০ জন। সবচেয়ে দক্ষিণ অঞ্চলে অবস্থান করছে জেলাটির কেন্দ্রীয় শহর। জেলাটি তালেবান বাহিনীর জন্য পরিচিত।