শাখা প্রশাখা প্রখ্যাত চলচ্চিত্র পরিচালক সত্যজিৎ রায় পরিচালিত একটি বাংলা চলচ্চিত্র। ১৯৯০ সালে এটি মুক্তি পায়। এই চলচ্চিত্রে সত্যজিৎ রায় সমাজে দুর্নীতির সর্বগ্রাসী রূপ তুলে ধরেছেন।
ছবিটিতে আনন্দ মজুমদার চরিত্রে অজিত বন্দ্যোপাধ্যায়, চার পুত্র প্রবোধ, প্রশান্ত, প্রবীর ও প্রতাপ চরিত্রে যথাক্রমে হারাধন বন্দ্যোপাধ্যায়, সৌমিত্র চট্টোপাধ্যায়, দীপঙ্কর দে ও রঞ্জিত মল্লিক অভিনয় করেন। প্রবোধের স্ত্রী উমা চরিত্রে লিলি চক্রবর্তী এবং প্রতাপের স্ত্রী তপতী চরিত্রে মমতা শঙ্কর অভিনয় করেন।