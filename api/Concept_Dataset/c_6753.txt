সহযোগী স্বাস্থ্য পেশাসমূহ বলতে দন্ত্যচিকিৎসা, শুশ্রূষা (নার্সিং), চিকিৎসাবিজ্ঞান ও ঔষধ প্রস্তুতি ও ব্যবহার বিজ্ঞান অপেক্ষা স্বতন্ত্র বাকী সমস্ত স্বাস্থ্যসেবা-সংশ্লিষ্ট পেশাকে বোঝায়। এগুলিকে ইংরেজি পরিভাষায় অ্যালায়েড হেলথ প্রফেশনস (Allied health professions) বলে। এই পেশাগুলিতে কর্মরত ব্যক্তিরা স্বাস্থ্যসেবার সাথে সংযুক্ত বিভিন্ন ধরনের রোগনির্ণয়, কারিগরি, নিরাময়মূলক ও সমর্থনমূলক সেবা প্রদান করে থাকেন।