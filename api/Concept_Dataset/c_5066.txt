গাড়ির ব্যাটারি বা অটোমোটিভ ব্যাটারি হচ্ছে এক ধরনের রিচার্জেবল ব্যাটারি যা মোটর গাড়ি চালাতে ব্যবহৃত হয়। এর মূল উদ্দেশ্য হল স্টার্টিং মোটরে(বৈদ্যুতিক শক্তি কর্তৃক চালিত) বিদ্যুৎ সরবরাহ করা, যা পর্যায়ক্রমে রাসায়নিক শক্তি দ্বারা চালিত অন্তর্দহন ইঞ্জিনকে সক্রিয় করে এবং এর মাধ্যমেই প্রকৃতপক্ষে গাড়ি গতিপ্রাপ্ত হয়। একবার ইঞ্জিন চালু হয়ে গেলেও, ব্যাটারির মাধ্যমেই  গাড়ির বৈদ্যুতিক সিস্টেমগুলিতে শক্তি সরবরাহ হয়, এক্ষেত্রে চাহিদার হ্রাস-বৃদ্ধির উপর ভিত্তি করে অল্টারনেটর ব্যাটারিকে চার্জ করে।