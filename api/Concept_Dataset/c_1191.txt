প্রভাতরঞ্জন সরকার (২১ মে ১৯২১;– ২১ অক্টোবর ১৯৯০), এছাড়া তিনি তার আধ্যাত্মিক নাম শ্রী শ্রী আনন্দমূর্ত্তি এবং বাবা নামে তার অনুসারীগণের কাছে পরিচিত; একজন  ধর্মগুরু, ভারতীয় দার্শনিক, যোগী, গ্রন্থকার, সামাজিক বিপ্লবী, কবি, সঙ্গীতকার, ভাষাবিদ, প্রত্নতত্ত্ববিদ, ঐতিহাসিক এবং বিজ্ঞানী ছিলেন। ১৯৫৫ খ্রিষ্টাব্দের ১লা জানুয়ারী, সরকার আনন্দমার্গ নামে একটি আধ্যাত্মিক তথা সামাজিক সংগঠনের প্রতিষ্ঠা করেন; যেখানে ধ্যান এবং যোগব্যায়াম সম্পর্কিত নির্দেশনা প্রদান করা হয়। ভারতের সপ্তম রাষ্ট্রপতি জ্ঞানী জৈল সিং, সরকার সম্পর্কে বলেন যে: "প্রভাতরঞ্জন সরকার ভারতের সর্বশ্রেষ্ঠ আধুনিক দার্শনিক ছিলেন।"সরকারের আধ্যাত্মিক অনুশীলনের পদ্ধতিকে বৈদিক এবং তান্ত্রিক দর্শনশাস্ত্রের একটি বাস্তব সমন্বয় হিসাবে বর্ণনা করা হয়েছে। তিনি বস্তুবাদ ও পুঁজিবাদের নিন্দা করেছেন, এবং মহাবিশ্বকে গুরুভৌতিক অনুরুক্তির ফল হিসেবে বর্ণনা করেছেন;– সমগ্র মহাবিশ্ব মহাজাগতিক-মস্তিস্কের মধ্যে বিদ্যমাম, যার থেকে চেতনার প্রথম প্রকাশ এই ঘটে যে, সকলে নিজেই নিজের প্রকৃতির দাসত্বের আওতায়।সরকার একজন  ফলপ্রসূ গ্রন্থকার ছিলেন এবং মানবিক কল্যাণ যেমন সামাজিক চক্র নিয়ম, প্রগতিশীল ব্যবহারিক তত্ত্ব, Theory of Microvitum, এবং নব্যমানবতাবাদ দর্শনের মত মানব কল্যাণ বৃদ্ধির লক্ষ্যে তত্ত্ব সহ ব্যাপক কর্ম রচনা করেন।