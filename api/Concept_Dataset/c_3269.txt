প্রসব পরবর্তী বিষণ্নতা (পিপিডি), বা জন্মদানোত্তর বিষণ্নতা, মানসিক অবস্থার দ্রুত পরিবর্তনের একটি ধরন, যেটি প্রসবের সঙ্গে সংযুক্ত, যা উভয় লিঙ্গকে প্রভাবিত করতে পারে। চরম বিষণ্ণতা, কম শক্তি, উদ্বেগ, কান্নাকাটি করা, বিরক্ত হওয়া, এবং ঘুম বা খাওয়ার অবস্থার পরিবর্তন, এই লক্ষণগুলি এর অন্তর্ভুক্ত। এর সূচনা সাধারণত শিশুর জন্মের এক সপ্তাহ থেকে এক মাসের মধ্যে হয়। পিপিডি নেতিবাচকভাবে নবজাতককেও প্রভাবিত করতে পারে।যদিও পিপিডির সঠিক কারণ অস্পষ্ট, এটি শারীরিক এবং মানসিক কারণের সমন্বয়ে হয় বলে মনে করা হয়। কারণগুলির মধ্যে হরমোনের পরিবর্তন এবং ঘুমের অভাব থাকতে পারে। পূর্বের প্রসব পরবর্তী বিষণ্নতা ঘটে থাকলে, মানসিক বিষণ্নতাজনিত অসুস্থতা, পরিবারে মানসিক বিষণ্নতার ইতিহাস, মানসিক চাপ, শিশু জন্মের সময় জটিলতা, সহায়তার অভাব অথবা ঔষধ ব্যবহার জনিত ব্যাধি, এগুলি সবই ঝুঁকির কারণ। একজনের লক্ষণের উপর ভিত্তি করে রোগনির্ণয় করা হয়। যদিও বেশিরভাগ মহিলাই প্রসবের পরে কিছু সময়ের জন্য উদ্বেগ বা অস্বস্তি অনুভব করেন, যখন লক্ষণগুলি গুরুতর হয় এবং দু সপ্তাহের বেশি সময় ধরে থাকে তখন তাকে প্রসব পরবর্তী বিষণ্নতা বলে সন্দেহ করা যায়।যাঁরা ঝুঁকির মধ্যে আছেন, তাদের জন্য মানসিক সাহায্যের ব্যবস্থা পিপিডি প্রতিরোধে কাজ করতে পারে। কাউন্সেলিং করে বা ঔষধ ব্যবহার করে পিপিডির চিকিৎসা করা যেতে পারে।। যে সব পরামর্শের ধরনগুলি কার্যকরী হয় দেখা গেছে সেগুলি হল পারস্পরিক মানসিক চিকিৎসা (আইপিটি), কগনিটিভ আচরণগত চিকিৎসা (সিবিটি), এবং সাইকোডাইনামিক চিকিৎসা। তাৎপর্যপূর্ণ প্রমাণগুলি সিলেক্টিভ সেরোটোনিন রিআপটেক ইনহিবিটর (এসএসআরআই) সমূহের ব্যবহার সমর্থন করে।প্রসব পরবর্তী বিষণ্ণতা শিশুর জন্মের কাছাকাছি সময়ে প্রায় ১৫% নারীকে প্রভাবিত করে। 
তাছাড়া, অনুমান করা হয়, এই ব্যাধি প্রায় ১% থেকে ২৬% নব্য পিতাকেও আক্রমণ করে। প্রসব পরবর্তী মনোব্যাধি, প্রসব পরবর্তী মানসিক ওঠাপড়ার আরো গুরুতর অবস্থা, শিশুজন্মের পর ১০০০ নারী প্রতি ১ অথবা ২ জনের ঘটে। এক বছরের কম বয়সের শিশুকে হত্যার একটি মূল কারণ প্রসব পরবর্তী মনোব্যাধি, যুক্তরাষ্ট্রে প্রতি ১,০০,০০০টি শিশুজন্মের প্রায় ৮ জনের ক্ষেত্রে এই ঘটনা ঘটে।

