সময় টিভি (বাংলা উচ্চারণ: [ʃɔmɔe̯]) হচ্ছে বাংলা ভাষায় ২৪ ঘণ্টা সম্প্রচারিত বাংলাদেশের একটি বেসরকারি টেলিভিশন চ্যানেল। এর সদর দপ্তর ঢাকার বাংলামোটরের ৮৯ বীর উত্তম সিআর দত্ত রোডে অবস্থিত। গণপ্রজাতন্ত্রী বাংলাদেশ সরকারের কাছ থেকে এই চ্যানেলটির সম্প্রচারের ক্ষেত্রে এনওসি লাইসেন্স রয়েছে। ২০১০ সালের ১০শে অক্টোবর তারিখে একটি পরীক্ষামূলক সম্প্রচারের পর ২০১১ সালের ১৭ই এপ্রিল তারিখে সময়ের প্রয়োজনে সময় স্লোগান নিয়ে এই চ্যানেলটি বাণিজ্যিকভাবে যাত্রা শুরু করে।বাংলাদেশ কমিউনিকেশন স্যাটেলাইট কোম্পানী লিমিটেড দ্বারা পরিচালিত বাংলাদেশের প্রথম স্যাটেলাইট বঙ্গবন্ধু-১ ব্যবহার করে এই চ্যানেলটি তার কার্যক্রম পরিচালনা করে।