২০১৩ অ্যাশেজ সিরিজ (ইংরেজি: 2013 Ashes series) ইংল্যান্ড ও অস্ট্রেলিয়ার মধ্যেকার অনুষ্ঠিতব্য টেস্ট ক্রিকেট সিরিজভূক্ত খেলা। লর্ড’স, ওল্ড ট্রাফোর্ড, ট্রেন্ট ব্রিজ, রিভারসাইড গ্রাউন্ড এবং ওভাল - এ পাঁচটি মাঠে সিরিজের খেলাগুলো অনুষ্ঠিত হবার কথা রয়েছে। কিন্তু লর্ডসে অ্যাশেজের খেলা আয়োজন নিয়ে সংশয় রয়েছে যা ১৮৮২ সালের পর প্রথম। পরবর্তীতে অবশ্য ২২ সেপ্টেম্বর, ২০১৩ তারিখে লর্ডসে খেলা অনুষ্ঠানের কথা আনুষ্ঠানিকভাবে ঘোষণা করা হয়। ১ জুন, ২০১২ তারিখে ট্রেন্ট ব্রিজে সিরিজের প্রথম টেস্ট আয়োজনে সিদ্ধান্ত নেয়া হয়।২০১৩ সিরিজটি প্রথমবারের মতো পরপর অ্যাশেজ সিরিজ। পূর্বে বিশ্বকাপ ক্রিকেটের পূর্বে অনুষ্ঠিত হয়ে পরবর্তী বছর অনুষ্ঠিত হতো। কিন্তু এবার ২০১৩-১৪ মৌসুমে অস্ট্রেলিয়ায় পরের সিরিজটি আয়োজনের সময়সূচী করা হয়েছে।
নাইন নেটওয়ার্ক এবং ফক্স স্পোর্টস অস্ট্রেলিয়ায় ও স্কাই স্পোর্টস ইংল্যান্ডে সরাসরি টেলিভিশনে সম্প্রচার করা হয়
অস্ট্রলিয়া দল সমারসেট এবং ওরসেস্টারশায়ারের বিরুদ্ধে দুইটি প্রথম-শ্রেণীর প্রস্তুতিমূলক খেলাসহ প্রথম ও তৃতীয় টেস্টের মাঝামাঝি সময়ে সাসেক্সের বিপক্ষে খেলে। এছাড়াও, চতুর্থ এবং পঞ্চম টেস্টের মাঝখানে নর্দাম্পটনশায়ারের বিরুদ্ধে প্রথম-শ্রেণীর খেলায় অংশগ্রহণ করে।