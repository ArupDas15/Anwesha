লালিকানাশ (ইংরেজি: Hemolysis বা Haemolysis) বলতে লোহিত রক্তকণিকা ভেঙে যাওয়া ও ফলশ্রুতিতে চারপাশের তরলে (জীবন্ত দেহের ক্ষেত্রে রক্তরস বা প্লাজমায়) হিমোগ্লোবিন ছড়িয়ে যাওয়াকে বোঝায়।
প্রাণীদেহের ভেতরে লালিকানাশ ঘটলে রক্তশূন্যতার সৃষ্টি হতে পারে। এই বিশেষ ধরনের রক্তশূন্যতাকে লালিকানাশজনিত রক্তশূন্যতা (Hemolytic Anemia) বলে।
প্রাণিদেহের বাইরে পরীক্ষার জন্য কাচের পাত্রে রাখা রক্তে লালিকানাশ ঘটলে পরীক্ষার ফলাফলে ত্রুটির সৃষ্টি হয়। লোহিত রক্তকণিকার ভেতরে পটাশিয়ামের পরিমাণ বেশি বলে লালিকানাশ ঘটলে রক্তরসে পটাশিয়ামের পরিমাণ ভুল করে বেশি দেখা যাতে পারে। রক্ত রাখার কাচের পাত্র বা টিউবটি ঠিকমত সংরক্ষণ না করলে, বেশি ঠান্ডা বা গরমে রাখলে, বা বেশিক্ষণ ধরে রেখে দিলে লালিকানাশ ঘটতে পারে।