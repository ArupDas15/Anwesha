বৌদ্ধ ধর্মের পবিত্র উৎসবগুলো প্রধানত পূর্ণিমাকেন্দ্রিক। আর এই উৎসবগুলো উপলক্ষ্যেই মূলত বৌদ্ধ ধর্মাবলম্বীগণ ছুটি উপভোগ করে থাকেন। রাষ্ট্রভেদে এ ছুটিগুলোর কোনটি সাধারণ তথা বাধ্যতামূলক ছুটি আবার কোন কোনটি ঐচ্ছিক ছুটি। বৌদ্ধদের জন্যে সাধারণত সপ্তাহের কোন বিশেষ দিবস বিশেষ পবিত্রতা বহন করে না। তাই, বৌদ্ধ ধর্মাবলম্বী প্রধান দেশগুলোতেও পাশ্চাত্যের সাথে মিল রেখে রবিবার ই সাপ্তাহিক ছুটি উদ্‌যাপন করা হয়ে থাকে। বৌদ্ধদের ধর্মীয় উৎসবগুলো চান্দ্রপঞ্জিকার সাথে সম্পর্কযুক্ত। তাই, বৌদ্ধ ছুটির দিন চাঁদ দেখার উপর নির্ভরশীল।এছাড়া চাঁদ দেখার সময়ের হেরফেরের কারণে বৌদ্ধ উৎসবগুলো বিভিন্ন দেশে বিভিন্ন সময়ে উদযাপিত হতে পারে।
বৌদ্ধ উৎসবগুলোর মধ্যে প্রধান তম হলো বুদ্ধ পূর্ণিমা। অধিকাংশ রাষ্ট্রে এ দিনটি সরকারি ছুটির দিন হিসেবে পালিত হয়ে থাকে।