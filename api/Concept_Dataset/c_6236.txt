প্রাকৃতিক রবার জৈব যৌগ আইসোপ্রিনের একটি পলিমার যা প্রকৃতিতে রবার গাছের সাদা, ঘন, আঠালো তরল নিঃসরণ হিসেবে আহরণ করা হয়। এর সাথে সামান্য পরিমাণে অন্যান্য জৈব যৌগ মিশে থাকতে পারে। এছাড়া এতে জলও থাকে। মালয়েশিয়া ও ইন্দোনেশিয়া সর্বাধিক পরিমাণে প্রাকৃতিক রবার উৎপাদনকারী দুইটি দেশ। রবার গাছের বাকল কেটে পাত্রে রবারের নির্যাস সংগ্রহ করা হয়। পরবর্তীতে এই নির্যাসকে পরিশোধিত করে বাণিজ্যিক প্রক্রিয়াকরণের জন্য রবার প্রস্তুত করা হয়। রবার অত্যন্ত প্রসারণক্ষম, স্থিতিস্থাপক ও জলনিরোধী বলে এটিকে বহু ক্ষেত্রে ব্যবহার করা হয়।
প্রাকৃতিক রাবার হল রাবার গাছ (Hevea brasiliensis) বা একই পরিবারের (ইউফর্বিয়েসি Euphorbiaceae) এবং ডুমুর (fig) পরিবারের কয়েকটি গাছের জমাট বাঁধা তরুক্ষীর (latex)। রাসায়নিকভাবে রাবারের মূল উপাদান হল আইসোপ্রিন (isoprene) । আইসোপ্রিনের একক অণু অনেকগুলি মিলে পলিমার অণু গঠন করে। এই পলিমারগুলি প্রাকৃতিক রবারের প্রধান উপাদান।  

