মাস্ক আলাবামা ছিনতাই হল ধারাবাহিক সামুদ্রিক ঘটনার একটি অংশ যা শুরু হয়েছিল যখন ভারত মহাসাগরের জলদস্যুরা এমভি মাস্ক আলাবামা নামে একটি কার্গো জাহাজ সোমালিয়ার এল উপকূলের ২৪০ নটিক্যাল মাইল (৪৪০ কিমি; ২৮০ মাইল) দক্ষিণ-পূর্বে আটক করেছিল। যুক্তরাষ্ট্রের নৌবাহিনীর দ্বারা ১২ এপ্রিল ২০০৯ সালে এই অচলাবস্থার সমাপ্তি ঘটেছিল। এটি ছিল ১০০ বছরের মধ্যে যুক্তরাষ্ট্রের ইতিহাসে প্রথম কোন জলদস্যু আটকের ঘটনা। এই জাহাজটি ছিল সপ্তাহের ষষ্ঠ ভেসেল যা জলদস্যুদের দ্বারা আক্রান্ত হয়েছিল এবং বাকীগুলো মুক্তিপণের বিনিময়ে ছাড়িয়ে আনা হয়েছিল।
এই ঘটনার প্রতিবেদন প্রকাশিত হয়েছিল অ্য ক্যাপ্টেন’স ডিউটি:সোমালি পাইরেটস, নেভি সিল এন্ড ডেঞ্জারাস ডেস এট সী (২০১০) বইয়ে। বইটি লিখেছিলেন স্টিফেন টাল্টি ও ক্যাপ্টেন রিচার্ড ফিলিপস, যিনি জলদস্যুদের আক্রমণের সময় জাহাজটির ক্যাপ্টেন ছিলেন। এই ছিনতাইকে কেন্দ্র করে ২০১৩ সালে একটি চলচ্চিত্র নির্মাণ করা হয় যার নাম, ক্যাপ্টেন ফিলিপস। চলচ্চিত্রটিতে নাম ভূমিকায় অভিনয় করেন টম হ্যাঙ্কস। এছাড়াও বারখাদ আব্দি, আব্দুওয়ালি মুসা ও ফয়সাল আহমেদ, নাজির চরিত্রে অভিনয় করেন।