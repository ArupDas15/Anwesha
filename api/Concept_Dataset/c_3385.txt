জন ব্রায়ান জর্জ স্ট্যাদাম, সিবিই (ইংরেজি: John Brian Statham; জন্ম: ১৭ জুন, ১৯৩০ - মৃত্যু: ১০ জুন, ২০০০) ম্যানচেস্টারের গর্টন এলাকায় জন্মগ্রহণকারী বিখ্যাত ইংরেজ ফাস্ট বোলার ও আন্তর্জাতিক ক্রিকেট তারকা ছিলেন। তাকে বিংশ শতকে ইংল্যান্ড ক্রিকেটের ইতিহাসে অন্যতম শীর্ষস্থানীয় ফাস্ট বোলাররূপে গণ্য করা হয়। বলকে প্রকৃতভাবে দ্রুততর করতে, পর্যাপ্ত গতি আনয়ণে সক্ষমতা দেখাতে পারঙ্গমতার পরিচয়ে তার ভূমিকা ছিল অতুলনীয়। নতুন কিংবা পুরনো বলকে নিখুঁতভাবে সঠিক নিশানায় ফেলতেন ব্রায়ান স্ট্যাদাম। তার এ ধারা কাউন্টি চ্যাম্পিয়নশীপে ল্যাঙ্কাশায়ার ও টেস্ট ক্রিকেটে ইংল্যান্ডের পক্ষে বহমান ছিল। তার অবিশ্বাস্য স্ট্রাইক করার ক্ষিপ্রময়তার কারণে বিংশ শতকে বিশেষ করে ১৯৫০ ও ১৯৬০-এর দশকে ইংল্যান্ডের শক্তিশালী বোলিং আক্রমণ গড়ে উঠেছিল।