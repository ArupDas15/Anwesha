অপরাজিত (ইংরেজি: Not out) ক্রিকেটের পরিভাষাবিশেষ। যখন একজন ব্যাটসম্যান ব্যাট হাতে ইনিংসের গোড়াপত্তন করতে এসে আউট না হয়ে খেলা শেষ করেন, তখন তিনি অপরাজিত ব্যাটসম্যানরূপে অভিহিত হন। একইভাবে যখন খেলা চলাকালীন অবস্থায় সাময়িক বিরতি থাকে, তখনও অপরাজিত শব্দটি ব্যবহার করা হয়। প্রায়শই অপরাজিত ব্যাটসম্যানের রানের পার্শ্বে তারকা (*) চিহ্ন প্রদর্শিত হয়। যেমন: সাকিব আল হাসান - ৯৯*। এছাড়াও, বোলার কর্তৃক একজন ব্যাটসম্যানের আউটের আবেদন আম্পায়ার কর্তৃক বাতিল হলে ব্যাটসম্যান অপরাজিত হিসেবে বিবেচিত হন।

