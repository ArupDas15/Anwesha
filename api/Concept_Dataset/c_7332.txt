৬ষ্ঠ জাতীয় চলচ্চিত্র পুরস্কার তথ্য মন্ত্রণালয় কর্তৃক চলচ্চিত্রের বিভিন্ন ক্ষেত্রে বিশেষ অবদান রাখার জন্য প্রদত্ত ৬ষ্ঠ আয়োজন; যা ১৯৮০ সালে বাংলাদেশের মুক্তিপ্রাপ্ত চলচ্চিত্র সমূহের জন্য দেওয়া হয়। ১৯৭৫ সাল থেকে প্রতি বছর এটি দেয়া হচ্ছে। সরকার কর্তৃক নিযুক্ত একটি জাতীয় প্যানেল বিজয়ীদের নির্বাচন করে থাকে। এই বছর ১৮টি বিভাগে পুরস্কার প্রদান করা হয়। এমিলের গোয়েন্দা বাহিনী ৫টি বিভাগে, কসাই ৪টি বিভাগে, ডানপিটে ছেলে ৩টি বিভাগে, ঘুড্ডি ২টি বিভাগে এবং এখনই সময়, শেষ উত্তর, সখী তুমি কার, যদি জানতেম ১টি বিভাগে পুরস্কার অর্জন করে।