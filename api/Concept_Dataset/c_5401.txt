উসমান আফজাল (জন্ম: ৯ জুন, ১৯৭৭) রাওয়ালপিন্ডিতে জন্মগ্রহণকারী পাকিস্তানি বংশোদ্ভূত সাবেক ইংরেজ আন্তর্জাতিক ক্রিকেটার। ইংল্যান্ড ক্রিকেট দলের অন্যতম সদস্য ছিলেন তিনি। ২০০১ সালে সংক্ষিপ্ত সময়ের জন্যে ইংল্যান্ডের পক্ষে আন্তর্জাতিক ক্রিকেটে অংশগ্রহণ করেছেন।
ঘরোয়া প্রথম-শ্রেণীর ইংরেজ কাউন্টি ক্রিকেটে নর্দাম্পটনশায়ার, নটিংহ্যামশায়ার ও সারে এবং বাংলাদেশী ক্রিকেটে কলাবাগান ক্রীড়া চক্র দলের প্রতিনিধিত্ব করেন। দলে তিনি মূলতঃ অল-রাউন্ডার হিসেবে খেলতেন। বামহাতে ব্যাটিংয়ের পাশাপাশি স্লো লেফট আর্ম অর্থোডক্স বোলিংয়ে পারদর্শী ছিলেন ‘উজ, উজি’ ডাকনামে পরিচিত উসমান আফজাল।