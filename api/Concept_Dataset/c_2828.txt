যোগেশচন্দ্র চট্টোপাধ্যায় (ইংরেজি: Jogesh Chandra Chatterjee) (১৮৯৫ - ২২ এপ্রিল, ১৯৬৯) ছিলেন  ব্রিটিশ বিরোধী স্বাধীনতা আন্দোলনের একজন রাজনৈতিক ব্যক্তিত্ব এবং অগ্নিযুগের বিপ্লবী। তিনি কুমিল্লায় পূর্ণ চক্রবর্তীর প্রভাবে গুপ্ত বিপ্লবী দলের সদস্য হন। ১৯১৩ সালে কুমিল্লায় বঙ্গীয় প্রাদেশিক রাজনৈতিক সম্মেলনে স্বেচ্ছাসেবকরূপে সরকারি আদেশ অমান্য করেন।  ১৯১৪ সালে বিশ্বযুদ্ধের পটভূমিকায় ভারতে বিপ্লবী অভ্যুত্থানের অংশ হিসেবে চট্টগ্রাম, নোয়াখালী ও ত্রিপুরা অঞ্চলে বিদ্রোহ ঘটানোর চেষ্টায় অংশ নেন। ৯ অক্টোবর ১৯১৬ তারিখে কলকাতায় গ্রেপ্তার হন। ৬ এপ্রিল, ১৯২৭ তারিখে কাকোরি ষড়যন্ত্র মামলায় তার দ্বীপান্তর দণ্ড হয়।