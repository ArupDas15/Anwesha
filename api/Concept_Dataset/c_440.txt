আর্মেনীয় গণহত্যা  (আর্মেনীয় ভাষায়: Հայոց ցեղասպանություն হাযত্স ত্সেঘাস্পানুত্যুন) বলতে  ১ম বিশ্বযুদ্ধের সময় (১৯১৫-১৯১৬) তুরস্কে আর্মেনীয় সম্প্রদায়ের জাতিগত পরিশুদ্ধি অভিযান ও গণহত্যার শিকার হওয়াকে বুঝানো হয়| ১ম বিশ্বযুদ্ধের সময় ১৯১৫ সালে রুশ ককেসাস সেনাবাহিনী পূর্ব আনাতোলিয়ায় অগ্রসর অব্যাহত রাখলে, উসমানীয় সরকার আর্মেনীয়দের স্থানান্তর শুরু করে। এসময় প্রায় ১৫ লক্ষের মত আর্মেনীয় মৃত্যুবরণ করেছিল যা আর্মেনীয় গণহত্যা বলে পরিচিত। এছাড়াও গ্রিক ও এসিরিয়ান সংখ্যালঘুদের বিরুদ্ধেও বড় আকারের হত্যাকান্ডের ঘটনা ঘটেছে।

