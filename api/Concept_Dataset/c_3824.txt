ইয়োহানেস হ্যান্স ডানিয়েল ইয়েনসেন (জুন ২৫, ১৯০৭ - ফেব্রুয়ারি ১১, ১৯৭৩) একজন জার্মান পদার্থবিজ্ঞানী যিনি ১৯৬৩ সালে অপর দুজন বিজ্ঞানীর সাথে যৌথভাবে পদার্থবিজ্ঞানে নোবেল পুরস্কার লাভ করেন। এর মধ্যে তিনি মারিয়া গ্যোপের্ট-মায়ারের সাথে গবেষণা করে নিউক্লীয় শক্তিস্তরের গঠন সংক্রান্ত একটি বৈজ্ঞানিক প্রস্তাবনা উপস্থাপন করেন। তারা দুজনে মিলে সে বছরের পুরস্কারের অর্ধেক পান। বাকি অর্ধেক পান ইউজিন পল উইগনার।
তিনি জার্মানির হামবুর্গ এবং ফ্রেইবুর্গ বিশ্ববিদ্যালয়ে পদার্থবিজ্ঞান, গণিত, ভৌত রসায়ন এবং দর্শন বিষয়ে পড়াশোনা করেছিলেন। ১৯৩২ সালে হামবুর্গ বিশ্ববিদ্যালয় থেকে পিএইচডি ডিগ্রি লাভ করেন। 

