মিফতাহ্ জামান (জন্মঃ ২২ সেপ্টেম্বর) একজন বাংলাদেশী আধুনিক, নজরুল ও ধ্রুপদী সংগীতশিল্পী ও সুরকার।  ২০১০ সালে সারাহ বিল্লাহর সাথে যৌথভাবে তার প্রথম অ্যালবাম শুধু তোমাকে মুক্তি পায়।  এই এই অ্যালবামের গান "চির অধরা" এর মাধ্যমে তিনি ব্যাপক জনপ্রিয়তা ও খ্যাতি অর্জন করেন।  ২০১১ সালে সাজিদ সরকারের সঙ্গীতায়োজনে শিহরণ  অ্যালবামে টাইটেল গানে কন্ঠ দেন। এরপর ২০১২ সালে তার প্রথম একক অ্যালবাম দ্বিতীয়া  মুক্তি পায়। এই অ্যালবামের “প্রাপ্তি শূণ্য” গানটির জন্য তিনি ২০১৩ সালে আধুনিক গান বিভাগে সিটিসেল চ্যানেল আই মিউজিক পুরস্কারের জন্য মনোনীত হন।  এছাড়াও তিনি বেশ কয়েকটি মিশ্র অ্যালবামে কন্ঠ দিয়েছেন। ২০১৪ সালে তার দ্বিতীয় একক অ্যালবাম "আদরের শুকতারা" মুক্তি পায়।