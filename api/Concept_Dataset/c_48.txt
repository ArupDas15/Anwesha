ডেনীয় ভাষা ডেনমার্কের সরকারি ভাষা। ডেনমার্কের প্রায় সবাই ডেনীয় ভাষাতে কথা বলে। ডেনমার্কের মূল ভূখণ্ডের বাইরে সামুদ্রিক সম্পত্তি যেমন ফারোয়েজীয় দ্বীপপুঞ্জে ফারোয়েজীয় ভাষা এবং গ্রিনল্যান্ডে গ্রিনল্যান্ডীয় এস্কিমো ভাষার আঞ্চলিক সরকারি ভাষার মর্যাদা আছে। এছাড়া মূল ভূখণ্ডের উত্তর শ্লেসভিগ (ডেনীয় ভাষায় Sydjylland) এলাকাতে জার্মান ভাষা একটি আঞ্চলিক সরকারি ভাষার মর্যাদাপ্রাপ্ত। আন্তর্জাতিক কর্মকাণ্ডে এবং পর্যটন খাতে ইংরেজি ভাষার ব্যাপক প্রচলন আছে।

