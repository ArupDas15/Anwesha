ইসলামে প্রতিকৃতিহীনতাবাদ বা প্রতিকৃতি বা ভাষ্কর্য বা মূর্তি বা প্রতিমার বিরোধিতা হল ইসলামী শিল্পকলায় সচল জীবের চিত্রায়নকে এড়িয়ে চলার মৌলিক রীতি। ইসলামে ইসলামে প্রতিকৃতিহীনতার গোড়াপত্তন হয়েছে মূর্তিপূজার নিষেধাজ্ঞা ও "জীবের সৃষ্টি হল একমাত্র ঈশ্বরের (ইসলামে আল্লাহ) একচ্ছত্র অধিকার" নামক বিশ্বাসের অংশ থেকে। যদিও কুরআন সরাসরি কোন জীবের দৃশ্যমান প্রতিরূপ উপস্থাপনায় নিষেধ করে নি, কিন্তু এতে মুসাউয়ির (আকৃতি সৃষ্টিকারী, চিত্রকর) শব্দটিকে ঈশ্বরের বিশেষণ হিসেবে ব্যবহার করা হয়েছে। হাদিস সংকলনে (ইসলামী নবী মুহাম্মাদের বাণী) জীবের চিত্রায়নের ব্যাপারে আরও বিশদভাবে সুস্পষ্ট নিষেধাজ্ঞা প্রদান করা হয়েছে এবং চিত্রকরদেরকে তাদের চিত্রে প্রাণ দিতে চ্যালেঞ্জ করা হয়েছে আর তা না করতে পারলে বিচার দিবসে তাদেরকে শাস্তি দেওয়ার হুমকি দেওয়া হয়েছে।  মুসলিমগণ এই নিষেধাজ্ঞাগুলোকে স্থান ও কালভেদে বিভিন্নভাবে ব্যাখ্যা করেছেন। ধর্মীয় ইসলামী শিল্পকলায় সচল জীবের চিত্রায়ন রাখা হয় না এবং জ্যামিতিক ও বিমূর্ত ফুলেল নকশাসমূহকে ব্যাপকভাবে ব্যবহার করা হয়।