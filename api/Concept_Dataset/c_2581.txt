উত্তর বঙ্গের উল্লেখযোগ্য মেলাগুলোর মধ্যে রুহিয়া আজাদ মেলা একটি। ঠাকুরগাঁও জেলার রুহিয়া থানার অন্তর্গত রামনাথ হাট সংলগ্ন এলাকায় প্রতি বছর এক মাসের জন্য এই মেলা আয়োজন করা হয়ে থাকে। আনুমানিক ঊনবিংশ শতাব্দীর গোড়ার দিকে আটোয়ারী উপজেলার বাংলাদেশ-ভারত আন্তঃসীমান্ত নাগর নদীর তীরে (বর্তমানে বালিয়া বিওপির কয়েক কিলোমিটার উত্তরে) কার্তিক মাসের রাস উৎসব উপলক্ষে এ মেলার প্রচলন হয়। দেশ ভাগের পর সীমান্ত নিরাপত্তার অযুহাতে মেলাটি বন্ধ করে দেওয়া হয়। পরে ১৯৫৯ খ্রীস্টাব্দে নতুন উদ্যোগে রুহিয়া আজাদ মেলা নামে এটি চালু করা হয়।