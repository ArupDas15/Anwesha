বেথুন সাহেব নামে বিখ্যাত জন এলিয়ট ড্রিঙ্কওয়াটার বিটন (ইংরেজি:John Elliot Drinkwater Bethune) (১৮০১ - আগস্ট ১২, ১৮৫১) ছিলেন এক ভারত প্রেমী ব্রিটিশ রাজকর্মচারী । বেথুন বালিকা বিদ্যালয় (বেথুন স্কুল) ও বেথুন কলেজ প্রতিষ্ঠা করে বাংলার নারী জাগরণের সূত্রপাত করেন। বেথুন কলেজ ভারতীয় উপমহাদেশের প্রথম মহিলা কলেজ। ইংরাজীতে মহাকাব্য লিখতে উদ্যত মাইকেল মধুসূদন দত্তকে বাংলায় লিখতে অনুপ্রেরণা যুগিয়েছিলেন বেথুন সাহেব।