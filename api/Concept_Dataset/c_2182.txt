দারিদ্র্য বিমোচন কৌশলপত্র (পিআরএসপি) (ইংরেজীতে: Poverty Reduction Strategy Papers) হচ্ছে কোনো "প্রচন্ডভাবে ঋণগ্রস্ত দরিদ্র দেশ" উদ্যোগের মাধ্যমে আন্তর্জাতিক মুদ্রা তহবিল এবং বিশ্ব ব্যাংকের কাছে ঋণ তহবিলের জন্য আবেদন করার ক্ষেত্রে প্রয়োজনীয় একটি নথি বা দলিল। কোনো নিম্ন আয়ের দেশের কোনো সহযোগী বা ঋণ প্রদানকারী দেশের কাছ থেকে সাহায্য অথবা ঋণ পেতেও এ নথি প্রয়োজন হয়। এটি মূলত দারিদ্র্য বিমোচনের উদ্দেশ্যে বিশ্বে নিম্ন আয়ের দেশগুলোর অভ্যন্তরীণভাবে গৃহীত নীতি, পরিকল্পনা ও উন্নয়ন সহযোগিতার জন্য প্রণীত দলিল। আন্তর্জাতিক মুদ্রা তহবিল অনুযায়ী, দারিদ্র্য বিমোচন কৌশলপত্র পাঁচটি বিষয়ের উপর ভিত্তি করে গঠিত হয়। এই নথি রাষ্ট্র কর্তৃক প্রণীত, ফলস্বরূপ, উপযোগী, অংশীদারত্ব ভিত্তিক এবং একটি দীর্ঘ মেয়াদী পরিকল্পণা ভিত্তিক হতে হবে। দারিদ্র্য বিমোচন কৌশলপত্র জনগনের মতামতের জানার পরিকল্পনা তৈরির মাধ্যমে দারিদ্রতা কেন্দ্রিক সরকার ব্যবস্থা সৃষ্টি এবং তাদের নিজেদের কৌশল লাভ করতে উৎসাহ প্রদান করে। দারিদ্র্য বিমোচন কৌশলপত্রের ক্ষেত্রে একটি কার্যকরী দারিদ্রতা বিশ্লেষণ এবং বড় পরিসরে অংশগ্রহণ খুবই গুরুত্বপূর্ণ বিষয়। তবে এটি বাস্তবায়নের ক্ষেত্রে কিছু প্রতিকূলতার বিষয় থাকতে পারে, যেমন: রাষ্ট্রের প্রণীত কৌশল বাস্তবায়নের ক্ষমতা থাকার বিষয়টি তার মধ্যে অন্তর্ভুক্ত। আরও জটিলতা, যেমন: সহায়তা শর্ত, সহায়তা প্রদানকারী দেশের প্রভাব অথবা তেমন কার্যকরীভাবে এটি বাস্তবায়িত না হওয়ার বিষয়গুলো থাকতে পারে।