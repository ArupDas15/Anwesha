রয়্যাল চ্যালেঞ্জার্স ব্যাঙ্গালোর (কন্নড়: ರಾಯಲ್ ಚಾಲೆಂಜರ್ಸ್ ಬೆಂಗಳೂರು; প্রায়শই সংক্ষিপ্তাকারে RCB বলা হয়ে থাকে) হল ইন্ডিয়ান প্রিমিয়ার লীগের বেঙ্গালুরু, কর্ণাটক ভিত্তিক ক্রিকেট প্রতিনিধিত্বকারী একটি দল। দলটি এখন পর্যন্ত দুই বার ফাইনাল খেলতে পেরেছে, যেখানে যথাক্রমে ২০০৯ ডেকান চার্জার্সের কাছে এবং ২০১১ সালে চেন্নাই সুপার কিংসের কাছে  পরাজিত হয়। এছাড়াও দলটি ২০১১ সালের চ্যাম্পিয়ন্স লীগ টুয়েন্টি২০ প্রতিযোগীতায় রানার্স আপ হওয়ার গৌরব অর্জন করে। চ্যালেঞ্জার্সের ঘরের মাঠ হল ব্যাঙ্গালোরের এম চিন্নাস্বামী স্টেডিয়াম।
বর্তমানে দলটির অধিনায়ক হিসেবে  বিরাট কোহলি এবং ড্যানিয়েল ভেট্টোরি কোচ হিসেবে দায়িত্ব পালন করছেন। বিজয় মালিয়া দলটির মালিক। এছাড়াও দলটির পরিচালক হিসেবে রয়েছেন সিদ্ধার্থ মালিয়া।