শীর্ষ-স্তরের অধিক্ষেত্র বা ইংরেজি পরিভাষায় টপ-লেভেল ডোমেইন (ইংরেজি: Top-level domain), সংক্ষেপে টিএলডি (TLD) বলতে ইন্টারনেটের মর্যাদাক্রমিক অধিক্ষেত্র নামব্যবস্থার (ডোমেইন নেইম সিস্টেম) সর্বোচ্চ স্তরের কোনও অধিক্ষেত্রকে (ডোমেইন) বোঝায়, যা মূল অধিক্ষেত্রের (রুট ডোমেইন) ঠিক নিচে অবস্থিত। শীর্ষ-স্তরের অধিক্ষেত্র নামগুলি নামস্থানের মূল অঞ্চলে অন্তর্স্থাপিত করা আছে। নিম্নতর স্তরের সমস্ত অধিক্ষেত্রের জন্য এটি অধিক্ষেত্র নামের শেষ অংশ; অর্থাৎ এটি একটি সম্পূর্ণ-বর্ণিত অধিক্ষেত্র নামের শেষ অশূন্য নামাংশ (লেবেল)। উদাহরণস্বরূপ, www.example.com যদি একটি অধিক্ষেত্র নাম হয়, তাহলে সেটির শীর্ষ-স্তরের অধিক্ষেত্রটি হল com। অধিকাংশ শীর্ষ-স্তরের অধিক্ষেত্রগুলি পরিচালনার দায়িত্ব ইন্টারনেট প্রশাসন আলোচনাসভা (ইন্টারনেট গভার্নেন্স ফোরাম) ও ইন্টারনেট বহু-অংশীজনিক সম্প্রদায়ের (ইন্টারনেট স্টেকহোল্ডার কমিউনিটি) কাছে অর্পণ করা থাকে। তারা ইন্টারনেট অর্পিত সংখ্যা কর্তৃপক্ষ শেষোক্তটি ইন্টারনেট অর্পিত সংখ্যা কর্তৃপক্ষ (ইন্টারনেট অ্যাসাইনড নাম্বার অথরিটি, সংক্ষেপে আইএএনএ) পরিচালনা এবং অধিক্ষেত্র নামন্যবস্থার মূল অঞ্চলটির (ডিএনএস রুট জোন) রক্ষণাবেক্ষণের দায়িত্বে নিয়োজিত।

