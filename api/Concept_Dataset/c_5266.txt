অল্প অল্প প্রেমের গল্প হচ্ছে ২০১৪ সালে মুক্তিপ্রাপ্ত একটি বাংলাদেশী প্রণয়ধর্মী-নাট্য চলচ্চিত্র। চলচ্চিত্রটি পরিচালনা করেছেন সানিয়াত হোসেন এবং সুগার প্রোডাকশনের ব্যানারে যৌথভাবে প্রযোজনা করেছেন সানিয়াত হোসেন ও এশা ইউসুফ। এটির চিত্রনাট্য ও কাহিনী লিখেছেন সানিয়াত হোসেন ও আবদুল্লাহ জহির বাবু। চলচ্চিত্রটিতে প্রধান চরিত্রে অভিনয় করেছেন নিলয় আলমগীর, আনিকা কবির শখ এবং মিশা সওদাগর। এছাড়া অন্যান্য ভূমিকায় অভিনয় করেছেন শম্পা রেজা, শহীদুল আলম সাচ্চু, জয়শ্রী কর জয়া, কাবিলা, আন্না, তাবাসসুম আনিলা হৃদি সহ আরও অনেকে।
অল্প অল্প প্রেমের গল্প সানিয়াত হোসেন পরিচালিত প্রথম চলচ্চিত্র এবং মিশা সওদাগর চলচ্চিত্রটিতে অভিনয় করে ৩৯তম জাতীয় চলচ্চিত্র পুরস্কারে শ্রেষ্ঠ কৌতুক অভিনেতা হিসেবে পুরস্কার অর্জন করেন।