বারডেম জেনারেল হাসপাতাল বাংলাদেশের ঢাকা শহরের শাহবাগে ডায়াবেটিস রোগীদের বিনামূল্যে চিকিৎসার জন্য সম্পূর্ণ বেসরকারী ভাবে প্রতিষ্ঠিত একটি হাসপাতাল। এটি বঙ্গবন্ধু শেখ মুজিব মেডিকেল বিশ্ববিদ্যালয়ের অপরপ্রান্তে অবস্থিত। হাসপাতালটির প্রতিষ্ঠাতা ডা: মোহাম্মদ ইব্রাহিম। এটি বর্তমানে বাংলাদেশ ডায়াবেটিক সমিতির তত্ত্বাবধানে পরিচালিত হয়। বাংলাদেশ ডায়াবেটিক সমিতির প্রধান কার্যালয়ও এখানে অবস্থিত।