ফুটবল লীগ কাপ, সাধারনভাবে যা লীগ কাপ নামেই অধিক পরিচিত, একটি ইংরেজ ফুটবল প্রতিযোগিতা। এফ.এ. কাপের মত এটি একটি নকআউট প্রতিযোগিতা। তবে এফএ কাপের মত এতে ৬৭৪ টির মত বিশাল সংখ্যার দল অংশগ্রহণ করেনা কেবল প্রিমিয়ারশিপ ও ফুটবল লীগের দলগুলো অংশ নেয়। এফ.এ. প্রিমিয়ার লীগ থেকে ২০টি ও দ্য ফুটবল লীগ থেকে ৭২টি দল অংশ নেয়। এই কাপের আয়োজন করে ফুটবল লীগ। এই কাপের সেমিফাইনাল দুটি লেগে অনুষ্ঠিত কিন্তু এফ.এ. কাপে সবখেলাই এক লেগের হয়ে থাকে। এই কাপ বিজয়ী সরাসরি উয়েফা কাপ খেলার সুযোগ পায় যদি দলটি অন্য ইউরোপীয় প্রতিযোগিতায় (চ্যাম্পিয়নস লীগ) সুযোগ না পায়।
অন্যান্য কাপের তুলনায় লীগ কাপে খেলার ধরন আলাদা। এটি এফ.এ. কাপ থেকে কম জনপ্রিয়। এফ.এ. কাপে ইংল্যান্ডের সব দল অংশ নেয়। আরেকটি ফুটবল লীগ ট্রফি নামে নকআউট আরেকটি প্রতিযোগিতা আছে যাতে শীর্ষ দুটি বিভাগ খেলেনা। এফ.এ. কাপের তুলনায় লীগ কাপের দর্শক সংখ্যা অনেক কম। অংশগ্রহণকারী দলগুলো প্রায়ই লীগ কাপে তাদের বিশ্রামে থাকা খেলোয়াড়দের খেলায়।