শেখ কামাল আন্তর্জাতিক ক্রিকেট স্টেডিয়াম গোপালগঞ্জ জেলায় অবস্থিত বাংলাদেশের একটি ক্রিকেট স্টেডিয়াম। স্টেডিয়ামটি ১৩ একর জায়গায় গড়ে তোলা হয়েছে। গোপালগঞ্জ জেলার বিভিন্ন ধরনের ক্রীড়া অনুষ্ঠান এখানে অনুষ্ঠিত হয়। এই স্টেডিয়ামটি ২০১৪ আইসিসি বিশ্ব টি-টোয়েন্টির জন্য পুনর্নবীকরণ করা হয়েছিল। স্টেডিয়ামটিতে একটি ভূগর্ভস্থ পানি নিষ্কাশন ব্যবস্থা, পুরো ছাদযুক্ত গ্যালারী, বড় পর্দা, তিনদিকে পার্শ্ব পর্দা, ফ্লাডলাইট এবং প্রেস বক্স রয়েছে। স্টেডিয়াম কমপ্লেক্সে  সুইমিং পুল, বড় ব্যায়ামগার, পৃথক বিদ্যুৎ কেন্দ্র, গাড়ি পার্কিংয়ের সুবিধা এবং মহিলাদের জন্য ক্রীড়া কমপ্লেক্স ইত্যাদি অন্তর্ভুক্ত রয়েছে।