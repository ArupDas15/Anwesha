খ্রিষ্টপূর্ব ২য় সহস্রাব্দটি খ্রিষ্টপূর্ব ২০০০ সাল থেকে খ্রিষ্টপূর্ব ১০০১ সাল পর্যন্ত বিস্তৃত ছিল।
প্রাচীন নিকট প্রাচ্য তে, এটি মধ্যম ব্রোঞ্জ যুগ থেকে অন্ত ব্রোঞ্জ যুগে রূপান্তরকে চিহ্নিত করে।
প্রাচীন নিকট প্রাচ্য সংস্কৃতিগুলি ঐতিহাসিক যুগের মধ্যেই আছে: সহস্রাব্দের প্রথমার্ধে মিশরের মধ্য রাজত্ব (পুনর্মিলনের সময়কাল) এবং ব্যাবিলনিয়া আধিপত্য বিস্তার করেছিল। এই সময় বর্ণমালা বিকাশ লাভ করেছিল। সহস্রাব্দের কেন্দ্রে, একটি নতুন দশার উদ্ভব হয়েছিল। যেটি ছিল মিনোয়ান গ্রীকদের এজিয়ান সাগরের ওপর আধিপত্য এবং হিট্টাইট সাম্রাজ্যের উত্থান। সহস্রাব্দের শেষে দেখা গিয়েছিল ব্রোঞ্জ যুগের পতন হয়ে লৌহ যুগে রূপান্তর।
পৃথিবীর অন্যান্য অঞ্চলগুলি তখনও প্রাগৈতিহাসিক যুগে ছিল। পানপাত্র সংস্কৃতি, ইউরোপে ব্রোঞ্জ যুগ নিয়ে এসেছিল, সম্ভবত ইন্দো-ইউরোপীয় অভিপ্রয়াণ এর সাথে যুক্ত। ইন্দো-ইরানীয় অভিপ্রয়াণ ইরানীয় মালভূমি তে পৌঁছেছিল এবং ভারতীয় উপমহাদেশে (বৈদিক ভারতে) রথের ব্যবহার প্রচারিত হয়েছিল।
এই সময় মেসো-আমেরিকা প্রাক-ধ্রুপদি (ওলমেক) যুগে প্রবেশ করে। উত্তর আমেরিকা এই সময় অন্ত প্রত্নতত্ত্ব পর্যায়ে ছিল। সামুদ্রিক দক্ষিণ-পূর্ব এশিয়াতে, অস্ট্রোনেশীয়দের অভিপ্রয়াণ মাইক্রোনেশিয়া পৌঁছেছিল। 
সাহারা-নিম্ন আফ্রিকায় বান্টু সম্প্রসারণ শুরু হয়েছিল।
বিশ্ব জনসংখ্যা অবিচ্ছিন্নভাবে বৃদ্ধি পেয়েছিল, এবং সম্ভবত প্রথমবারের জন্য ১০ কোটি ছাড়িয়ে গিয়েছিল

