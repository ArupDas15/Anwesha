বলবর্ধনমূলক শিখন বা ইংরেজি পরিভাষায় রিইনফোর্সমেন্ট লার্নিং (আরএল) হল যন্ত্রীয় শিখন তথা মেশিন লার্নিংয়ের একটি শাখা, যেখানে কোনো পরিবেশে কোন পদক্ষেপ নেবার মাধ্যমে সেখানকার অবস্থার সর্বোত্তম উন্নতি করা  হয়। বলবর্ধনমূলক শিক্ষাগ্রহণ হল তিন ধরনের মৌলিক যন্ত্রভিত্তিক শিক্ষাগ্রহণের একটি। অপর দুই ধরনের যন্ত্রনির্ভর শিক্ষাগ্রহণ হল তত্ত্বাবধানকৃত শিক্ষাগ্রহণ ও তত্ত্বাবধায়নহীন শিক্ষাগ্রহণ।
বলবর্ধনমূলক শিক্ষাগ্রহণ তত্ত্বাবধায়নকৃত শিক্ষাগ্রহণ থেকে আলাদা। কেননা সেখানে ইনপুট ও আউটপুটে পাওয়া বিষয় উপস্থাপনের দিকে জোর দেওয়া হয় না। এছাড়া সেখামে প্রায় আন্দাজকৃত বিষয়কে পুরোপুরিভাবে সঠিক হতে হয় না। অপরদিকে এখানে অনুসন্ধান (চার্টহীন এলাকা) ও ব্যবহারের (বর্তমান জ্ঞান) দিকে গুরুত্ব দেওয়া হয়।এই পরিবেশের গঠন প্রক্রিয়া সাধিত হয় মারকভ সিদ্ধান্ত প্রক্রিয়ার (এমডিপি) মাধ্যমে। অনেক বলবর্ধনমূলক শিখন অ্যালগরিদম ব্যবহার করে থাকে ডায়নামিক প্রোগ্রামিং পদ্ধতি। প্রাচীন ডায়নামিক প্রোগ্রামিং পদ্ধতি ও বলবর্ধনমূলক শিখনের পার্থক্য হল বলবর্ধনমূলক শিখন এমডিপির মূল গাণিতিক মডেল ভিত্তি করে চলে না ও এটি চলে বৃহৎ এমডিপির ভিত্তিতে যেখানে আসল পদ্ধতি 
জানা সম্ভব নয়।