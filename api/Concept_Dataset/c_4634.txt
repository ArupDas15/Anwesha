২০১৮ আইসিসি বিশ্বকাপ বাছাইপর্ব (ইংরেজি: 2018 Cricket World Cup Qualifier) ২০১৯ সালে অনুষ্ঠিতব্য ক্রিকেট বিশ্বকাপে অংশগ্রহণের চূড়ান্ত বাছাইয়ের লক্ষ্যে মার্চ, ২০১৮ সালে অনুষ্ঠিতব আন্তর্জাতিক ক্রিকেট প্রতিযোগিতা। এ প্রতিযোগিতার শীর্ষ দুই দল আফগানিস্তান ও ওয়েস্ট ইন্ডিজ বিশ্বকাপে খেলার যোগ্যতা লাভ করে।তারা আইসিসি ওডিআই চ্যাম্পিয়নশীপ মাধ্যমে উত্তীর্ণ বাকি ৮ দলের সাথে বিশ্বকাপে খেলবে।ফাইনালে ওয়েস্ট ইন্ডিজকে হারিয়ে আফগানিস্তান চ্যাম্পিয়ন হয়।১৯৮৩ সালের পর এই প্রথম জিম্বাবুয়ে বিশ্বকাপে খেলার যোগ্যতা অর্জন করতে পারে নি।প্রথমে প্রতিযোগিতাটি বাংলাদেশে আয়োজনের সিদ্ধান্ত নেয়া হয়েছিলো। তবে বাংলাদেশ স্বয়ংক্রিয়ভাবে ২০১৯ সালের ক্রিকেট বিশ্বকাপে খেলার সুযোগ পায়, তাই এটি পরিবর্তিত হয়।সংযুক্ত আরব আমিরাত,জিম্বাবুয়ে ও স্কটল্যান্ড-আয়ারল্যান্ড যৌথ এই  তিনটি আবেদন নিয়ে চিন্তা-ভাবনা করা হচ্ছিল। ১৩ অক্টোবর ২০১৭ তে সিদ্ধান্ত নেয়া হয় এটা জিম্বাবুয়েতে হবে।