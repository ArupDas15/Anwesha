অক্ষিকাচ (ইংরেজি: lens) হচ্ছে চোখের কর্নিয়ার সাথে সম্মিলিত এমন একপ্রকার গঠন; যা দৃশ্যবস্তুর প্রতিবিম্বকে অক্ষিপটে নিবদ্ধ করে। এটি আসলে একটি কাঁচের মত স্বচ্ছ কিন্তু স্থিতিস্থাপক চাকতি; যা কনীনিকার পেছনে থাকে। পক্ষ্মলপেশীর তন্তুগুলো সংকোচন ও প্রসারণের মাধ্যমে এই স্থিতিস্থাপক চাকতির বক্রতা কমিয়ে ও বাড়িয়ে দৃশ্যবস্তুকে রেটিনায় ফোকাস করতে পারে। লেন্সের এই উপযোজন ক্ষমতার ফলে আমরা কাছের ও দূরের জিনিস স্পষ্ট ভাবে দেখতে পারি