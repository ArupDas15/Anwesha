জরুরি অবস্থা হচ্ছে এমন একটি পরিস্থিতি যা স্বাস্থ্য, জীবন, সম্পত্তি বা পরিবেশের তাৎক্ষণিক ঝুঁকি সৃষ্টি করে। অধিকাংশ জরুরি অবস্থায় ক্ষতি প্রতিরোধ করার জন্য দ্রুত হস্তক্ষেপ করা প্রয়োজন হয়। যদিও কিছু পরিস্থিতিতে ক্ষতি প্রতিরোধ করা সম্ভব নাও হতে পারে তবে পরবর্তীতে শুধুমাত্র উপশমকারী পরিষেবা দেওয়া হয়।
কিছু জরুরি হয় স্বত:সিদ্ধ (যেমন একটি প্রাকৃতিক দুর্যোগ যা বহু জীবন ও সম্পদ নাশের কারণ হতে পারে), আবার অনেক ছোট ছোট ঘটনা এমন থাকে যেগুলি জরুরি অবস্থা কি না তা নিশ্চিত করার জন্য একজন পর্যবেক্ষক (বা ক্ষতিগ্রস্ত পার্টির) বয়ানের দরকার হতে পারে। জরুরি অবস্থার সুনির্দিষ্ট সংজ্ঞা কি তা সংশ্লিষ্ট স্থানের আইন তথা ঘটনার সাথে জড়িত  সংস্থা এবং গুরুত্ব নির্ণয়ের পদ্ধতির  নির্ভর করে এবং এটি সাধারণত সরকার দ্বারা নির্ধারিত হয়। সরকারী সংস্থার (জরুরি সেবা) উপর জরুরি অবস্থায় পরিষেবা প্রদানের তথা পরিকল্পনা ও ব্যবস্থাপনার কাজের দায়িত্ব বর্তায়।