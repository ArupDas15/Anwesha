কুষাণ সাম্রাজ্য ছিল প্রথম খ্রিষ্টীয় শতাব্দীতে মধ্য এশিয়ার ব্যাক্ট্রিয়া ও স্কাইথিয়া অঞ্চলে গড়ে ওঠা একটি মিশ্র চীনা-ব্যাক্ট্রীয় সাম্রাজ্য। ব্যাক্ট্রিয়া (আজকের আফগানিস্তান) অঞ্চলে গড়ে ওঠা এ সাম্রাজ্যটি পার্শ্বর্তী শিনচিয়াং, পার্থিয়া, পাঞ্জাব, সিন্ধু এবং বেনারসি পর্যন্ত বিস্তৃত হয়ে ছিল। সম্রাট কুজুল কদফিসেস ছিলেন এর প্রতিষ্ঠাতা।
খ্রিষ্টপূর্ব ২য় শতাব্দীর প্রথমার্ধে শুংনু (চৈনিক: 匈奴, ফিনিন: Xiōngnú শুংনু) নামে এক উপজাতি তাদের প্রতিবেশী ইউয়েচি (চৈনিক: 月支, ফিনিন: Yuèzhī উ্যয়েট্‌ষ্‌র্‌) নামে অপর এক উপজাতিকে হারিয়ে দেয়। দীর্ঘ সংঘর্ষের পর য়ুঝি উপজাতির লোকেরা পশ্চিমদিকে সরে যেতে বাধ্য হয়। তারা পশ্চিমদিকে সরে ইলি নদীর উপত্যকা পেরিয়ে ইস্সিক কুল হ্রদের (ইংরাজীতে Lake Issyk Kul) দক্ষিণতীর ধরে এগোতে থাকে। তাদের এই স্থান পরিবর্তন শকসহ বেশ কিছু উপজাতিকে তাদের সামনে এগোতে বাধ্য করে। ১৪৫-১২৫ খ্রীষ্টপূর্বাব্দের মধ্যবর্তী কোন সময়ে তারা ব্যাকট্রিয় ও পার্থিয়ায় বসতি স্থাপন করে। এক প্রজন্ম পর তারা সেই জায়গা ত্যাগ করে কাবুল উপত্যকা পেরিয়ে পাঞ্জাব সমভূমিতে প্রবেশ করে। খ্রিষ্টাব্দ শুরুর দিকে য়ুঝি উপজাতির নেতা কিউ-সিউ-কিও (ইংরাজীতে K'iu-tsiu-k'io) বাকী চার নেতাকে মেরে সমগ্র উপজাতির প্রধান হয়ে বসে। তার নাম থেকেই নাম হয় কুএই-শাং (ইংরাজীতে Kuei-shang), বা কুষাণ।
কণিষ্কের অধীনে এই সাম্রাজ্য বিশাল আকৃতি লাভ করে।
এ সাম্রাজ্য ইউরোপের রোমান সাম্রাজ্য, চীনের হান রাজবংশ ও পূর্ব আফ্রিকার আক্সুমিত সাম্রাজ্যের সঙ্গে  কূটনৈতিক সম্পর্ক গড়ে তুলেছিল ।

