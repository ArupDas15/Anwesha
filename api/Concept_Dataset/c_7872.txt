জীবনের সাত স্তম্ভ (ইংরেজি The Seven Pillars of Life) হল মার্কিন জৈবরসায়নবিদ ড্যানিয়েল কশল্যান্ড কর্তৃক ২০০২ সালে বিবৃত জীবনের সাতটি আবশ্যকীয় মূলনীতি যার উদ্দেশ্য ছিল জীবনের একটি সার্বজনীন সংজ্ঞায় উপনীত হওয়া। জীবনের এরকম একটি সার্বজনীন সংজ্ঞা সূত্রায়নের একটি লক্ষ্য হল কৃত্রিম জীবন ও বহিঃজাগতিক জীবনের প্রকৃতি বুঝতে পারা ও তাকে শনাক্ত করা জীবনের এই সাতটি স্তম্ভ হল কর্মসূচি, উদ্ভাবনা, প্রকোষ্ঠীভবন, শক্তি, পুনরুৎপাদন, অভিযোজ্যতা এবং স্বাতন্ত্র্য (ইংরেজি ভাষায় যথাক্রমে Program, Improvisation, Compartmentalization, Energy, Regeneration, Adaptability, এবং Seclusion)।