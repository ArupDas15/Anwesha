এবিসি রেডিও বাংলাদেশের একটি বেসরকারি বাণিজ্যিক এফএম রেডিও স্টেশন। ট্রান্সকম গ্রুপের মিডিয়া স্টার-এর একটি অংশ এবং দৈনিক প্রথম আলোর সহপ্রতিষ্ঠান। এই রেডিও স্টেশনের বেতার তরঙ্গ ৮৯.২ এফএম। বাংলাদেশের রাজধানী ঢাকার কাওরান বাজারে এবিসি রেডিওর প্রধান কেন্দ্র অবস্থিত। ২০০৯ সালের ৭ই জানুয়ারি এবিসি রেডিও বাণিজ্যিক পরিচালনা শুরু করে। 'বাংলার আওয়াজ' স্লোগানে এই রেডিও কার্যক্রম পরিচালনা করছে।