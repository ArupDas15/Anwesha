কোপা দেল রেই (ইংরেজি: King's Cup) স্পেনীয় ফুটবল ক্লাবগুলোর একটি বার্ষিক প্রতিযোগিতা। এর পুরো নাম ‘‘কাম্পেওনাতো দে এস্পানিয়া – কোপা দে সু মাজেস্তাদ এল রে’’ (ইংরেজি: Championship of Spain – His Majesty the King's Football Cup)।
এই প্রতিযোগিতা স্থাপিত হয় ১৯০৩ সালে। এটিই স্পেনের সবচেয়ে পুরনো ফুটবল প্রতিযোগিতা। প্রতিযোগিতার বর্তমান চ্যাম্পিয়ন বার্সেলোনা। সাধারণত, কোপা দেল রেই বিজয়ী উয়েফা ইউরোপা লীগে খেলার সুযোগ পায়। যদি কোন ফাইনাল প্রতিযোগী ইউরোপীয় প্রতিযোগিতার জন্য আগে থেকেই যোগ্যতা অর্জন করে থাকে, তবে অন্য প্রতিযোগী ইউরোপা লীগে খেলার সুযোগ পায়। এই প্রতিযোগিতায় সবচেয়ে বেশিবার বিজয়ী হয়েছে বার্সেলোনা (৩১ বার)।

