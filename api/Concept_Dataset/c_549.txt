লসন শর্ত হলো তাপ-নিউক্লীয় বিক্রিয়ক থেকে শক্তি স্ফুরণের জন্য প্রয়োজনীয় একটি শর্ত। এটি সর্বপ্রথম প্রকাশ করেন জে. ডি. লসন।
এটাকে সাধারনতঃ ফিউশান্-জ্বালানীর কণাসমূহের ঘনত্ব এবং শক্তি পরিশোধ (Energy breakeven)-এর জন্য দরকারি অবরোধকালের (Containment time) গুণফলের ক্ষুদ্রতম মান হিসেবে প্রকাশ করা হয়ে থাকে। অর্থাৎ, এ হলো বিক্রিয়াকারী কণাসমূহের প্রয়োজনীয় ঘনত্ব এবং এই কণাসমূহকে প্রজ্বলন তাপমাত্রায় (Ignition temperature) উত্তপ্ত করতে ব্যবহৃত শক্তির চেয়ে বেশি শক্তি উৎপাদন করতে তাদেরকে যে সময়কাল বিক্রিয়া করতে হয় তার পরিমাপ।
প্রজ্বলন তাপমাত্রায় ডিউটেরিয়াম এবং ট্রিটিয়াম-এর একটি ৫০ : ৫০ মিশ্রণের জন্য এই গুণফলের মান ১০১৪ এবং ১০১৫ প্রতি ঘন সেন্টিমিটার-সেকেন্ড এর মধ্যে থাকে।