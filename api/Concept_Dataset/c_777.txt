ফ্রানৎস ভিক্টর ভেরফেল, (১০ই সেপ্টেম্বর ১৮৯০ - ২৬শে অগাস্ট ১৯৪৫) ছিলেন এমন একজন অস্ট্রেলীয়-বোহেমিয়ান ঔপন্যাসিক, নাট্যকার এবং কবি যার কর্মজীবনের সময়ের পরিধি ছড়িয়ে ছিল গোটা প্রথম বিশ্বযুদ্ধ, যুদ্ধমধ্যবর্তী সময় ও দ্বিতীয় বিশ্বযুদ্ধ পর্যন্ত। তিনি প্রথম খ্যাতি অর্জন করেন দ্য ফর্টি ডেজ অব মুসা দাঘ (১৯৩৩, ইং অনুবাদ ১৯৩৪ ও ২০১২) উপন্যাসটির লেখক হিসেবে, যা  লেখা হয়েছিল ১৯১৫ সালের আর্মেনীয় গণহত্যার বিভিন্ন ঘটনা অবলম্বনে, এবং আরেকটি উপন্যাস দ্য সং অব বার্নাডেৎ (১৯৪১), যেটি ফরাসী ক্যাথলিক সন্ত Bernadette Soubirous এর জীবনদর্শন অবলম্বনে লেখা হয়েছিল। এই শেষোক্ত দ্য সং অব বার্নাডেৎ উপন্যাসটি নিয়ে  পরবর্তীকালে আবার  একই নামে হলিউডের একটি চলচ্চিত্র তৈরী করা হয়।