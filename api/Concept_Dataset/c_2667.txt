আউফ ডের আন্ডেরেন সাইটে (জার্মান: Auf der anderen Seite; আন্তর্জাতিক ইংরেজি নাম: The Edge of Heaven; তুর্কী নাম: Yaşamın Kıyısında) ফাতিহ আকিন পরিচালিত চলচ্চিত্র যা ২০০৭ সালে কান চলচ্চিত্র উৎসবে সেরা চিত্রনাট্যের পুরস্কার অর্জন করে। ২০০৭ সালে "সেরা বিদেশী ভাষার চলচ্চিত্র" হিসেবে জার্মানি থেকে এই ছবিটিই নিবেদন করা হয়েছিল। অবশ্য সেরা পাঁচের মধ্যে আসতে পারেনি তথা চূড়ান্ত অস্কার মনোনয়ন পায়নি।
ফ্রান্সের কান চলচ্চিত্র উৎসবেই এর প্রথম প্রদর্শনী হয়েছিল। ছবির অভিনয় হয়েছে তুরস্ক এবং জার্মানিতে। চরিত্রগুলোর সাথেও এই দেশ দুটি জড়িয়ে আছে। ছবির মূলভাবের অনেকটা জুড়ে ছিল মৃত্যু।