পঞ্চরাত্র হল সংস্কৃত ভাষায় রচিত বৈষ্ণব আগম শাস্ত্র। 'পঞ্চরাত্র' কথাটির আক্ষরিক অর্থ 'পাঁচ রাত্রি। (পঞ্চ: পাঁচ, রাত্র: রাত্রি)। এই নামটির একাধিক ব্যাখ্যা প্রচলিত আছে। শতপথ ব্রাহ্মণ (১২.৬) গ্রন্থেও এই শব্দটি পাওয়া যায়। সেখানে বলা হয়েছে, নারায়ণ পাঁচ রাত্রি ব্যাপী একটি যজ্ঞ করে তুরীয় ও পরিব্যাপ্ত সত্ত্বা অর্জন করেন। পঞ্চরাত্র আগমগুলি রামানুজের শ্রীবৈষ্ণব সম্প্রদায়ের সর্বাপেক্ষা গুরুত্বপূর্ণ ধর্মগ্রন্থগুলির অন্যতম।  পঞ্চরাত্র আগমে ২০০টিরও বেশি ধর্মগ্রন্থ অন্তর্ভুক্ত। এগুলি বিভিন্ন সময়ে রচিত হয়েছিল বলে অনুমান করা হয়। খ্রিস্টপূর্ব ৩য় শতাব্দী থেকে ৬০০-৮৫০ খ্রিষ্টাব্দের মধ্যবর্তী সময়ে এগুলি রচিত হয়।

