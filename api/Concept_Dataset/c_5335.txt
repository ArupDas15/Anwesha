অ্যালান জোসেফ ল্যাম্ব (ইংরেজি: Allan Lamb; জন্ম: ২০ জুন, ১৯৫৪) দক্ষিণ আফ্রিকা ইউনিয়নের কেপ প্রদেশের ল্যাঙ্গেবানওয়েগ এলাকায় জন্মগ্রহণকারী সাবেক ও বিখ্যাত ইংরেজ আন্তর্জাতিক ক্রিকেটার। ইংল্যান্ড ক্রিকেট দলের পক্ষে টেস্ট ও একদিনের আন্তর্জাতিকে অংশগ্রহণ করেছেন তিনি। পাশাপাশি দলের অধিনায়কত্বও পালন করেন।
ওয়েস্টার্ন প্রভিন্সের পক্ষে প্রথম-শ্রেণীর ক্রিকেট খেলেন। এছাড়াও, বহিরাগত খেলোয়াড় হিসেবে নর্দাম্পটনশায়ার কাউন্টি ক্রিকেট ক্লাবে খেলেন  লেগা, ল্যাম্বি ডাকনামে পরিচিত অ্যালান ল্যাম্ব। খেলায় তিনি মূলতঃ ডানহাতি ব্যাটসম্যান হলেও প্রয়োজনে ডানহাতি মিডিয়াম বোলিংয়ে সক্ষম ছিলেন।

