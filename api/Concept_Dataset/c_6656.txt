বাংলাদেশ ব্ল্যাক হ্যাট হ্যাকার্স (ইংরেজি: Bangladesh Black Hat Hackers) বাংলাদেশভিত্তিক হ্যাকারদের সংগঠন যেটি মূলত আলোচনায় আসে ভারতের বিরুদ্ধে সাইবার যুদ্ধ ঘোষণার মাধ্যমে। ভারত সরকারের সীমান্তরক্ষী বাহিনী বিএসএফ কর্তৃক সীমান্ত হত্যা, টিপাইমুখ বাধ নির্মাণ প্রভৃতি ইস্যু এই সাইবার যুদ্ধের ইন্ধন যোগায়। বাংলাদেশ ব্ল্যাক হ্যাট হ্যাকার্স এই সাইবার যুদ্ধ ঘোষণা করলেও পরবর্তীকালে বাংলাদেশভিত্তিক অপর দুই হ্যাকার গ্রুপ বাংলাদেশ সাইবার আর্মি এবং এক্সপায়ার সাইবার আর্মিও তাদের সাথে যোগ দেয়।দক্ষিণ আফ্রিকার ওয়েব সাইটেও তাদের হামলার ঘটনা ঘটেছে।মার্চ ২০১৫ এ, শশী থারুর, ভারতীয় রাজনীতিবিদ, দ্বারা ইংল্যান্ডের বিপক্ষে বাংলাদেশের জয় নিয়ে কটুক্তির কারণে তার ওয়েবসাইট এই গোষ্ঠী হ্যাক করে।