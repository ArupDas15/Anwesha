কোচ তিব্বতী-বর্মী পরিবারের অন্তর্গত মূল ভারতের আসাম, মেঘালয় ও বাংলাদেশে বসবাসকারী একটি ভাষিক জাতি ও অন্যতম প্রাচীন ক্ষুদ্র নৃগোষ্ঠী। কোচরা গারো ও খাসিয়াদের মতোঈ অতি-সীমান্ত জনগোষ্ঠী৷ তাদের পূর্বপুরুষের জমি বর্তমানে একাধিক দেশ, একাধিক রাজ্যে খণ্ডিত। মেঘালয়ে এই জনগোষ্ঠী তফসিলি উপজাতি তকমাপ্রাপ্ত। জনজাতির লোকেরা সরকারী সহায়তা ও নিজেদের প্রচেষ্টায় তাদের ইতিহাস ও ঐতিহ্য সংরক্ষণে ব্রতী। ভারতের বাইরে বাংলাদেশের শেরপুর জেলার ঝিনাইগাতী , নালিতাবাড়ী এবং শ্রীবর্দী উপজেলায় তাদের বসবাস। কোচ ও রাজবংশীদের প্রায়সময় একই জাতি মনে করা হয়। কিছু সংখ্যক কোচ এবং রাজবংশী গাজীপুর ময়মনসিংহ ও টাংগাইলের বরেন্দ্র পাহাড়ী এলাকায় বসবাস করেন ।

