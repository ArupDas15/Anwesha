বৃহৎ বিস্ফোরণ তত্ত্ব অনুসারে মহাবিশ্বের বয়স সম্ভাব্য সকল সময়ের মধ্যে দীর্ঘতম, আর সময়ের সৃষ্টিকেই যদি বৃহৎ বিস্ফোরণের সমসাময়িক ধরি তাহলে তো প্রশ্নাতীতভাবেই মহাবিশ্বের বয়সের এই প্রাচীনত্বের সত্যতা পাওয়া যায়। লেখ আকারে স্থাপন করলে সুপ্রাচীন এই সময়ের রেখাটি পৃথিবীর বর্তমান সময় থেকে বিপরীত গতিতে চলে বৃহৎ বিস্ফোরণের সাথে মিলিত হয়।অবশ্য কিছু তত্ত্ব দাবী করেছে যে মহাবিশ্ব সর্বদাই ছিল এবং এর কোন শুরু নেই। যেমন: স্থির অবস্থা তত্ত্ব, যা পরবর্তীতে সংশোধিত হয়ে কোয়াসি-স্থির অবস্থা তত্ত্ব নামে পরিচিত হয় এবং প্লাজমা মহাবিশ্ব তত্ত্ব। অনেক বিশ্বতত্ত্ব বিশারদই আবার মহাবিশ্বের বয়সকে সম্পূর্ণ ভিন্ন কিছু স্কেলে পরিমাপ করেছেন। এখানে বৃহৎ বিস্ফোরণ তত্ত্ব অনুসারে মহাবিশ্বের বয়স নিয়েই আলোচনা করা হবে।