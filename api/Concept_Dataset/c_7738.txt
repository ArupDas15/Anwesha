একটি স্বাস্থ্যকর পরিবেশের অধিকার অথবা একটি টেকসই এবং স্বাস্থ্যকর পরিবেশের অধিকার হলো একটি মানবাধিকার যা মানবাধিকার সংস্থা এবং পরিবেশগত সংস্থাগুলি দ্বারা অনুমোদিত। এটি পরিবেশ ব্যবস্থাকে রক্ষা করে মানুষের স্বাস্থ্য সুরক্ষিত রাখার জন্য তৈরি হয়েছে।স্বাস্থ্যকর পরিবেশের অধিকারটি অন্যান্য স্বাস্থ্য-কেন্দ্রিক মানবাধিকারের সাথেও জড়িত। যেমন জল এবং স্বাস্থ্যবিধিব্যবস্থার অধিকার, খাদ্যের অধিকার এবং স্বাস্থ্যের অধিকারের সঙ্গে আন্তঃসংযুক্ত।স্বাস্থ্যকর পরিবেশের অধিকার পরিবেশগত মান রক্ষা করতে মানবাধিকারের পদ্ধতিগুলি ব্যবহার করে। প্রকৃতির অধিকারের জন্য গড়ে ওঠা আইনী মতবাদের বিপরীতে পরিবেশের গুণগত মান রক্ষার জন্য মানুষের জন্য তৈরি অধিকারগুলিকে এগিয়ে নিয়ে যাবার চেষ্টা করে। এটি মানুষের বা অন্যান্য আইনী প্রতিষ্ঠানের জন্য সৃষ্ট অধিকারকে প্রকৃতিতে প্রসারিত করার চেষ্টা করে।

এই অধিকারে পরিবেশে আইনগুলি নিয়ন্ত্রণ বলবৎ করা, দূষণ নিয়ন্ত্রণ করা এবং পরিবেশগত সমস্যার দ্বারা ক্ষতিগ্রস্ত সম্প্রদায়ের জন্য ন্যায়বিচার এবং সুরক্ষা প্রদানে রাষ্ট্রের বাধ্যবাধকতা তৈরি করে। জলবায়ু পরিবর্তন সম্পর্কিত মামলা মোকদ্দমা এবং অন্যান্য পরিবেশগত সমস্যাগুলির জন্য পরিবেশগত আইনী দৃষ্টান্ত প্রতিষ্ঠা করার জন্য স্বাস্থ্যকর পরিবেশের অধিকার একটি গুরুত্বপূর্ণ অধিকার হয়ে দাঁড়িয়েছে।

একটি স্বাস্থ্যকর পরিবেশের অধিকার মানবাধিকার এবং জলবায়ু পরিবর্তনের প্রতি আন্তর্জাতিক দৃষ্টিভঙ্গীর মূল অভিমুখ। আন্তর্জাতিক চুক্তিগুলি যা এই অধিকারকে সমর্থন করে সেগুলির মধ্যে উল্লেখযোগ্য হলো ১৯৭২ সালের স্টকহোম ঘোষণা, ১৯৯২-এর রিও ঘোষণা এবং পরিবেশের জন্য আরও সাম্প্রতিক বিশ্বায়ন চুক্তি। জাতিসংঘের দেড় শতাধিকের বেশি সদস্য  রাষ্ট্রীয় আইন, মামলা-মোকদ্দমা, সাংবিধানিক আইন, চুক্তি আইন বা অন্যান্য আইন কর্তৃপক্ষের মাধ্যমে  কোনও না কোনও রূপে এই অধিকারকে স্বীকৃতি দিয়েছে।আফ্রিকান চাৰ্টার অন হিউম্যান অ্যান্ড পিপলস রাইটস, আমেরিকান কনভেনশন অন হিউম্যান রাইটস, এবং এসকাজু চুক্তির প্রত্যেকটিতে স্বাস্থ্যকর পরিবেশের অধিকার অন্তর্ভুক্ত হয়েছে।অন্যান্য মানবাধিকার পরিকাঠামো, যেমন শিশুদের অধিকার সম্পর্কিত সম্মেলনে পরিবেশগত সমস্যাগুলির উল্লেখ করা হয় কারণ তারা পরিকাঠামোর মূল কেন্দ্রবিন্দুর সাথে সম্পর্কযুক্ত। এক্ষেত্রে স্বাস্থ্যকর পরিবেশের অধিকার শিশুদের অধিকারেরও অন্তৰ্ভুক্ত।মানবাধিকার ও পরিবেশ বিষয়ক জাতিসংঘের বিশেষ প্ৰতিবেদক জন এইচ নক্স (২০১২-২০১৮) এবং ডেভিড আর বয়ড (২০১৮–) আন্তর্জাতিক আইনে এই অধিকারগুলি কীভাবে প্রয়োগ করবেন সে সম্পর্কে সুপারিশ করেছেন।২০২০ সালে এটি জাতিসংঘের বেশ কয়েকটি কমিটিতে এবং এর পাশাপাশি স্থানীয় আইনী সম্প্রদায়সমূহে যেমন নিউ ইয়র্ক সিটি বার দ্বারা অনুমোদিত হয়েছিল।