লেনোভো গ্রুপ লিমিটেড একটি চীনা বহুজাতিক প্রযুক্তি প্রতিষ্ঠান। এর সদর দপ্তর বেইজিং এবং নর্থ ক্যারোলাইনায়। এটি পার্সোনাল কম্পিউটার, ট্যাবলেট কম্পিউটার, স্মার্টফোন, ওয়ার্কস্টেশন, সার্ভার, ইলেক্ট্রনিক স্টোরেজ ডিভাইস এবং স্মার্ট টেলিভিশন বিক্রয় করে। বিক্রির হিসাবে ২০১২ সালে লেনোভো ছিল বিশ্বের দ্বিতীয় বৃহত্তম কম্পিউটার বিক্রেতা। পৃথিবীর ৬০টি দেশে এর কার্যক্রম আছে এবং ১৬০টি দেশে পণ্য বিক্রয় করে।