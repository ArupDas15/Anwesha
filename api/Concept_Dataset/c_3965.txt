নাপিত বা নরসুন্দর এমন এক শ্রেণীর পেশাজীবি যারা বিভিন্ন ধরনের বা রকম ভাবে মানুষের চুল ছাঁটেন এবং দাড়ি - গোঁফ কামিয়ে থাকেন। সকল নাপিতরাই চুলের সাধারণ ছাঁট দিয়ে থাকেন, তবে যে সব নাপিত সেলুনে চুল ছাঁটেন তারা অনেকেই বিভিন্ন স্টাইলে অথবা ফেন্সি চুলের ছাঁট দিয়ে থাকেন। নাপিতরা যেখানে চুল ছাঁটেন তাকে সাধারণ বার্বার সপ বা হেয়ার সেলুন অথবা শুধু সেলুনও বলা হয়ে থাকে। তবে খুব জরুরি প্রয়োজনে এবং বয়স্কদের চুল দারি কামাতে অনুরোধে অনেক নাপিত বাড়িতে গিয়েও চুল ছেঁটে দেন।
নরসুন্দর বাংলাদেশ ও ভারতের সর্বত্রই বিরাজমান। নরসুন্দর দের সামাজিক অবস্থানও মিশ্র ধরনের। বেশির ক্ষেত্রেই নরসুন্দর সম্প্রদায় ভুক্ত। এটি একটি বংশানুক্রমিক পেশা,কিন্তু সম্প্রতি মুসলমান ও অন্যান্য ধর্মাবলম্বীদেরও নরসুন্দর হতে দেখা যায়।
নরসুন্দরা চুল কাটা, গোফ ও দাঁড়ি কামানোর ক্ষেত্রে আধুনিক ও পুরনো দুই ধরনের যন্ত্রই ব্যবহার করে। শহরের নরসুন্দররা বিশেষ করে আধুনিক যন্ত্র ব্যবহার করে।
নরসুন্দররা সব ধরনের লোকদেরই কাজ করে কিন্তু ধনীদের জন্য আলাদা নরসুন্দর আছেন যারা শহরের অনেক ভাল সেলুনগুলোতে থাকেন। সাধারণত মেয়েদের জন্য আলাদা নরসুন্দর থাকে। মেয়েদের নরসুন্দরও মেয়ে হয় এবং তারা সাধারণত পার্লারে তাদের চুল কাটে।
সাধারণত এই সম্প্রদায় ভুক্ত গোষ্ঠীর পদবি প্রামানিক,পরামানিক,দাস,শীল, সরকার,ইত্যাদি হয়ে থাকে।

