জ্যোতিকা জ্যোতি একজন বাংলাদেশী অভিনেত্রী। ২০০৫ সালে জ্যোতি অভিনীত প্রথম চলচ্চিত্র আয়না মুক্তি পায়। এরপর তিনি বেলাল আহমেদের নন্দিত নরকে এবং তানভীর মোকাম্মেলের রাবেয়া চলচ্চিত্রে উল্লেখযোগ্য ভূমিকায় অভিনয় করেছিলেন। পরবর্তীতে তার অভিনীত তানভীর মোকাম্মেলের জীবনঢুলী ও আজাদ কালামের বেদেনী চলচ্চিত্র দুটি মুক্তি পায়। জ্যোতি অভিনীত প্রথম স্বল্পদৈর্ঘ্য চলচ্চিত্রটির নাম ছিল ব্রেক আপ। ২০১০ সালের শুরুর দিকে ব্রেক আপ-এ অভিনয় করেছিলেন তিনি।

