প্রতীক্ষা কাশি, ভারতীয় কুচিপুড়ি নৃত্যশিল্পী, যে নৃত্য ভারতের অন্ধ্রপ্রদেশের শাস্ত্রীয় নৃত্যের একটি ধরণ। তিনি ড. গুব্বি বীরনার  বগশধর। তিনি পাঁচ বছর বয়সে নাচ শুরু করেছিলেন। তখন থেকেই তিনি তাঁর মা তথা গুরু শ্রীমতী বৈজয়ন্তী কাশির নির্দেশে কুচিপুড়ি নৃত্যে প্রশিক্ষণ পেয়েছেন।  তাঁর মা একজন নামকরা কুচিপুড়ি নৃত্যশিল্পী, একজন খ্যাতিমান নৃত্য পরিবেশক ও কোরিওগ্রাফার এবং সম্ভাবী স্কুল অফ ডান্সের শৈল্পিক পরিচালক।  বৈজয়ন্তী কাশি কর্ণাটক সংগীত নৃত্য একাডেমির বর্তমান সভাপতি। কাশী একজন কম্পিউটার সায়েন্স ইঞ্জিনিয়ার।  নাচের প্রতি তাঁর অনুরাগ নাচকে ছাড়িয়ে তার মধ্যে অভিনয়, শেখানো, আয়োজনের মধ্যে ছড়িয়ে পড়েছে। নাট্টুভঙ্গম, যা ধ্রুপদী ভারতীয় নাচে আবৃত্তি পরিচালনার শিল্প এবং লয়  বা তালের বোধকে ফুটিয়ে তোলে, যেটি ভারতীয় শাস্ত্রীয় নৃত্যের অত্যন্ত গুরুত্বপূর্ণ দিক, তিনি তার প্রতিও অত্যন্ত অনুরাগী। কুচিপুড়ি নৃত্যকে ছড়িয়ে দেওয়ার প্রবল আগ্রহে এবং যুবসম্প্রদায়কে এর দিকে উদ্বুদ্ধ করার জন্য তিনি ব্যাঙ্গালোরের উচ্চাভিলাষী নৃত্যশিল্পীদের প্রশিক্ষণ দেন।
'নোইয়োরস্টার'কে দেওয়া এক সাক্ষাৎকারে, প্রতীক্ষা কাশির উদ্ধৃতি দিয়ে বলা হয়েছিল যে, প্রযুক্তি কীভাবে এই শিল্পকে উপকৃত করেছে - "একরকমভাবে আমার প্রযুক্তিগত দিকটি এখনও খুব প্রাসঙ্গিক এবং নৃত্যশিল্পী হিসাবে আমার জীবনে দীর্ঘ পথ এসেছে। আমি মনে করি প্রযুক্তিগতভাবে বুদ্ধিমান হওয়া এবং প্রযুক্তির যে সম্ভাবনা রয়েছে তা কাজে লাগানো খুব গুরুত্বপূর্ণ; সংগীত, আলোকসজ্জা, মাধ্যম এবং আরও কিছুর ক্ষেত্রে প্রদর্শনের মান বাড়ানোর জন্য, এটি আরও ব্যাপকভাবে পৌঁছাতে, শিখতে বা এমনকি ধারণাগুলি বাস্তবায়ন করতে পারে। ভারতে প্রযুক্তি বিপ্লব সর্বদা শিল্পের পক্ষে হয়েছে! " ।

