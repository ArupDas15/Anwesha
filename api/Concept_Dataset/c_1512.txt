ঢেলাই চন্ডী এক লৌকিক দেবতা।তাকে  'ঢেলমারা দেবতা' বা 'ঢেলহাই বাবা' নামে ও ডাকা হয়।খেজুর গাছ বা তেঁতুল গাছ বা অন্যান্য বৃক্ষকেও ঢিল দিয়ে ঢেলাই চন্ডীর পূজা করা হয়।  নৈহাটী স্টেশন থেকে প্রায় দুই মাইল উত্তর - পূর্ব দিকে গোয়ালফটক   পল্লী একটি খেজুর গাছকে ঢিল দিয়ে পূজা করতে দেখেছিলেন শ্রী হরপ্রসাদ শাস্ত্রী । শাস্ত্রী মহাশয়ের বর্ণিত মাঝিপাড়ায় স্থানটি । এখানকার পূজা বেশ বিখ্যাত।  হালিশহর ,কাঁচরাপাড়া প্রভৃতি জায়গায় ও ঢেলাই চন্ডীর পূজা হয় ।
পুজোয় গাছের নিচে  নৈবেদ্য হিসেবে এক টুকরো ঢিল ছুঁড়ে দেয়া হয়  । অনেকে দুধ ফলমূল পয়সা ও নিবেদন করে থাকে । ব্রাহ্মণ ডেকে দেবী চণ্ডীর ধ্যান মন্ত্রে পূজা ও করা হয় । যাদের শিশু সন্তান খুব কাঁদে তারা ঢেলাই চণ্ডীর কাছে মানত করেন।এছাড়া অনাবৃষ্টিতে  চাষিরা তার পূজা করে ।

