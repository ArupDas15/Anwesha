পেনাল্টি কার্ড হল এমন একটি কার্ড, যেটি কোনও খেলায় খেলোয়াড়, কোচ বা টিম আধিকারিককে দেখানো হয়, সতর্কতা, তিরস্কার ও দণ্ড দেওয়ার উপায় হিসাবে। পেনাল্টি কার্ডগুলি সাধারণত ব্যবহার করে রেফারী বা আম্পায়াররা। এটি দেখিয়ে বোঝানো হয় যে কোনও খেলোয়াড় কোনও অপরাধ করেছে। কর্মকর্তা কার্ডটি নিজের মাথার উপরে ধরে রাখবেন এবং যে অপরাধ করেছে তার দিকে তাকাবেন বা নির্দেশ করবেন। এই প্রক্রিয়ায় সিদ্ধান্তটি সমস্ত খেলোয়াড়, দর্শক এবং অন্যান্য কর্মকর্তাদের কাছে ভাষা-নিরপেক্ষভাবে পরিষ্কার করে তোলে। আধিকারিকের দ্বারা ব্যবহৃত কার্ডের রঙ বা আকারটি অপরাধের ধরন বা গুরুত্ব এবং শাস্তির যে স্তর প্রয়োগ করতে হবে তা নির্দেশ করে। হলুদ এবং লাল কার্ড হল সাধারনত ব্যবহৃত কার্ড, যে দুটি যথাক্রমে সতর্কতা এবং বহিষ্কার নির্দেশ করে।

