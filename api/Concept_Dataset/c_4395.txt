একই বৃত্তে ২০১৩ সালে মুক্তিপ্রাপ্ত একটি বাংলাদেশী চলচ্চিত্র। এটি একটি রাষ্ট্রীয় অনুদানে নির্মিত চলচ্চিত্র। ছবিটি চিত্রনাট্য, কাহিনি, সংলাপ ও পরিচালনা করেছেন কাজী মোরশেদ। ১৯৫৮ সালের প্রেক্ষাপটে ক্ষয়িষ্ণু এক জমিদারের পতন নিয়েই এ গল্প। ছবিতে কেন্দ্রীয় চরিত্রে অভিনয় করেছেন নাজনীন হাসান চুমকি। এছাড়াও বিভিন্ন চরিত্র অভিনয় করেছেন খলিলউল্লাহ খান, রাইসুল ইসলাম আসাদ, ডলি জহুর, তৌকীর আহমেদ, রানী সরকার ও শিশুশিল্পী স্বচ্ছসহ আরো অনেকে। ছবির শুটিং কাপাসিয়া, রাজেন্দ্রপুর ও জামালপুরের ধনবাড়ির নগরবাড়িতে ছবিটি ধারণ করা হয়।