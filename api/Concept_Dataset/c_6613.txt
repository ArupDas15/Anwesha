মিনহাজুল আবেদীন (জন্ম:২৫ সেপ্টেম্বর, ১৯৬৫) চট্টগ্রামে জন্মগ্রহণকারী বাংলাদেশের প্রথিতযশা সাবেক আন্তর্জাতিক ক্রিকেটার ও অধিনায়ক। ১৯৯০-৯১ সালে বাংলাদেশ জাতীয় ক্রিকেট দলের পক্ষ হয়ে তিনি দু'বার এশিয়া কাপ ক্রিকেটে অধিনায়কত্ব করেন। স্থানীয় ক্রিকেট ভুবনে তিনি তার ডাক নাম নান্নু হিসেবে ব্যাপক পরিচিত ব্যক্তিত্ব।
চট্টগ্রামে জন্মগ্রহণকারী মিনহাজুল বর্তমানে বাংলাদেশ ক্রিকেট বোর্ড (বিসিবি)−এর নির্বাচক হিসেবে ফারুক আহমেদ এবং হাবিবুল বাশারের সাথে রয়েছেন। তার বড় ভাই নূরুল আবেদীন নোবেল বাংলাদেশের পক্ষে চারটি ওডিআইয়ে অংশগ্রহণ করেছিলেন।