৪২তম জাতীয় চলচ্চিত্র পুরস্কার বাংলাদেশের তথ্য মন্ত্রণালয় কর্তৃক চলচ্চিত্রের বিভিন্ন ক্ষেত্রে বিশেষ অবদান রাখার জন্য প্রদত্ত পুরস্কার। তথ্য মন্ত্রণালয় থেকে একটি প্রজ্ঞাপন জারির মাধ্যমে ২০১৯ সালের ৫ নভেম্বর জাতীয় চলচ্চিত্র পুরস্কার ২০১৭ ঘোষণা করা হয়। এ বছর ২৭টি বিভাগে পুরস্কার ঘোষণা করা হয়। এই বছর সর্বোচ্চ ৭টি পুরস্কার পায় বদরুল আনাম সৌদ পরিচালিত গহীন বালুচর। আজীবন সম্মাননা গ্রহণ করবেন অভিনেতা এটিএম শামসুজ্জামান ও অভিনেত্রী সুজাতা।