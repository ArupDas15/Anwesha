মানুষ সহ বিভিন্ন প্রাণী ও কিছু মাছের ক্ষেত্রে দাঁতের এনামেল হল দাঁত গঠনের জন্য প্রয়োজনীয় প্রধান চারটি কলার একটি। দাঁতের যে অংশ আমরা বাইরে থেকে দেখতে পাই সেটিই এনামেল। এটা মূলত দাঁতের অন্য তিনটি কলা ডেন্টিন, ক্যমেন্টাম এবং ডেন্টাল পাল্পের সুরক্ষা নিশ্চিত করে। এটি খুব শক্ত, সাদা, এবং খনিজ সমৃদ্ধ কলা। তবে বিভিন্ন খাদ্য ও পানীয়ের এসিডের কারনে এটি ক্ষয়ে যেতে পারে। ক্যালসিয়াম দাঁতের এনামেল শক্ত করে তোলে। কিছু বিরল ক্ষেত্রে দাঁতের এনামেল গঠিত হয় না, ফলে ভেতরের ডেন্টিন বাইরে বের হয়ে থাকে।
এটি দাঁতের ক্রাউন অর্থাৎ মাড়ি থেকে বহির্গত দাঁতের দৃশ্যমান অংশের বাইরের আচ্ছাদন। 

অ্যামেলোব্লাস্ট কোষদের ক্ষরণ, যার মধ্যে এনামেলিন, অ্যামেলোজেনিন ইত্যাদি প্রোটিন থাকে, তা পরে খনিজ লবণ (প্রধানত হাইড্রক্সিঅ্যাপাটাইট) দ্বারা অশ্মীভূত হয়ে দন্ত এনামেল গঠন করে। দন্ত এনামেলের ৯৬%ই কেলাসীভূত খনিজ, তাই এত শক্ত।