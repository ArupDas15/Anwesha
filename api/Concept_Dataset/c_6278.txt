তন্দ্রাবিলাস হুমায়ূন আহমেদ এর মিসির আলি চরিত্রভিত্তিক উপন্যাসগুলোর ১১ নম্বর উপন্যাস। এটি প্রথম প্রকাশিত হয় ১৩ জানুয়ারি, ১৯৯৭ সালে। এর স্বত্বাধিকারী লেখকের স্ত্রী গুলতেকিন আহমেদ।এটি প্রকাশিত হয় দিব্য প্রকাশনী থেকে। এর মুদ্রিত মূল্য ছিল ৫৫ টাকা। প্রচ্ছদ অঙ্কন করেন ধ্রুব এষ।
তন্দ্রাবিলাস উপন্যাসটি মানুষের অবচেতন মন, পরাবাস্তব জগৎ এর এক অদ্ভুত মেলবন্ধন। পুরো উপন্যাসটিতেই হুমায়ূন আহমেদ তার মিসির আলি চরিত্রের মাধ্যমে মানুষের অদ্ভুত আচরণের এবং অস্বাভাবিক ক্ষমতার যৌক্তিক কারণ উপস্থাপন করেছেন।

