আন্তর্জাতিক গ্র্যান্ডমাস্টার দাবা খেলার সর্বোচ্চ খেতাব যা দাবা খেলার আন্তর্জাতিক সংগঠন ফিদে কর্তৃক দেওয়া হয়। বিশ্ব চ্যাম্পিয়ন হওয়া ছাড়া গ্র্যান্ডমাস্টার হল একমাত্র খেতাব যা একজন দাবা খেলোয়াড় অর্জন করতে পারে। একবার অর্জন করার পর আজীবন একজন খেলোয়াড় এই পদবীর দাবিদার থাকেন। দাবার পরিভাষায় সংক্ষেপে এই পদবীকে বলা হয় জিএম। (এছাড়া দাবার অন্যান্য পদবী বা খেতাব সংক্ষেপিত হয় এইভাবে, এফএম অর্থ ফিদে মাস্টার; সিএম অর্থ ক্যান্ডিডেট মাস্টার, আইজিএম অর্থ ইন্টারন্যাশনাল গ্র্যান্ডমাস্টার।)
গ্র্যান্ডমাস্টার, ‌আন্তর্জাতিক মাস্টার এবং ফিদে মাস্টার পদবী মহিলা ও পুরুষ উভয়েই অর্জন করতে পারে। ১৯৭৮ সালে মহিলা দাবার বিশ্ব চ্যাম্পিয়ন, নোনা গাপ্রিন্দাশভিলিকে ফিদের বিশেষ বিবেচনায় গ্রান্ডমাস্টার খেতাব দেয়া হয়।

