থাইল্যান্ড ফুটবল অ্যাসোসিয়েশন (থাই: สมาคมกีฬาฟุตบอลแห่งประเทศไทย ในพระบรมราชูปถัมภ์, ইংরেজি: Football Association of Thailand; এছাড়াও সংক্ষেপে এফএটি নামে পরিচিত) হচ্ছে থাইল্যান্ডের ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯১৬ সালে প্রতিষ্ঠিত হয়েছে। এটি প্রতিষ্ঠার ৯ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি প্রতিষ্ঠার ৩৮ বছর পর ১৯৫৪ সালে সংস্থাটি তাদের আঞ্চলিক সংস্থা এএফসির সদস্যপদ লাভ করে। এই সংস্থার সদর দপ্তর থাইল্যান্ডের রাজধানী ব্যাংককে অবস্থিত।
এই সংস্থাটি থাইল্যান্ডের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে থাই লীগ ১ এবং থাই নারী লীগের মতো প্রতিযোগিতার সকল কার্যক্রম পরিচালনা করে। বর্তমানে থাইল্যান্ড ফুটবল অ্যাসোসিয়েশনের সভাপতির দায়িত্ব পালন করছেন সোময়ত পুম্পানমুং এবং সাধারণ সম্পাদকের দায়িত্ব পালন করছেন পাতিত সুফাফংস।

