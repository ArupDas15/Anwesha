ব্রিটিশ সাম্রাজ্যের আদেশ (ইংরেজি: Order of the British Empire) হচ্ছে এক ধরনের সম্মানসূচক ব্রিটিশ পদবী। রাজা পঞ্চম জর্জ কর্তৃক ৪ জুন, ১৯১৭ সালে এটি তুলনামূলকভাবে নতুনতর পদবীরূপে সৃষ্টি করা হয়। এ পদবীটি সাধারণ জনগণ এবং সামরিক বাহিনীতে কর্মরতদের যথাযথভাবে মর্যাদাদানের লক্ষ্যে তৈরী করা হয়েছে। পাঁচটি শ্রেণীতে বিভক্ত ওবিই পদবীতে বড় থেকে ছোট অণুক্রমে প্রদান করা হয়। প্রাতিষ্ঠানিকভাবে পদবীটিকে দ্য মোস্ট এক্সিলেন্ট অর্ডার অব দ্য ব্রিটিশ এম্পায়ার নামে অভিহিত করা হয়।

