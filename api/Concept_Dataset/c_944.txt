ম্যাডাম ফুলি ১৯৯৯ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। ছায়াছবিটি পরিচালনা করছেন শহীদুল ইসলাম খোকন। কাহিনী এবং চিত্রনাট্য লিখেছেন লিখেছেন শহীদুল ইসলাম খোকন এবং সংলাপ লিখেছেন কাজি মোরশেদ। এতে মূল চরিত্রে অভিনয় করেছেন ববিতা, সিমলা, আলেকজান্ডার বো, হুমায়ুন ফরীদি, এটিএম শামসুজ্জামান ও খলিল উল্লাহ খান। এই সিনেমার মাধ্যমে চিত্রনায়িকা সিমলা ও চিত্রনায়ক আলেকজান্ডার বোর চলচ্চিত্রে অভিষেক ঘটে। এটি একটি নারী কেন্দ্রীক বা নারীপ্রধান গল্পের সিনেমা। এই চলচ্চিত্রে অভিনয়ের মাধ্যমে সিমলা তার অভিষেক চলচ্চিত্রেই শ্রেষ্ঠ অভিনেত্রীর জাতীয় চলচ্চিত্র পুরস্কার লাভ করেন। এছাড়া এটিএম শামসুজ্জামান শ্রেষ্ঠ কৌতুক অভিনেতার বিভাগে জাতীয় চলচ্চিত্র পুরস্কার লাভ করেন।