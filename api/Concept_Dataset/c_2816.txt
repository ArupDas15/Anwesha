ফুটবলার বা ফুটবল খেলোয়াড় (ইংরেজি: Footballer) একজন ব্যক্তির পোষাকি রূপ, যিনি বিশ্বের অনেক ধরনের ফুটবলের যে-কোন একটিতে অংশগ্রহণ করেন। বিশ্বে অনেকগুলো পৃথক ধরনের ক্রীড়া ফুটবল নামে পরিচিত। সর্বাধিক জনপ্রিয় ক্রীড়া ফুটবলের মধ্যে রয়েছে ফুটবল, আমেরিকান ফুটবল, কানাডিয়ান ফুটবল, অস্ট্রেলিয়ান রুলস ফুটবল, গেইলিক ফুটবল, রাগবি লীগ ও রাগবি ইউনিয়ন। তন্মধ্যে, উত্তর আমেরিকায় ফুটবলের সাথে জড়িত খেলোয়াড়গণ সচরাচর সকার প্লেয়ার নামে আখ্যায়িত হয়ে থাকেন। বিশ্বজুড়ে ফুটবল খেলোয়াড়দের প্রায় ২৫০ মিলিয়নের অধিক সংস্থা রয়েছে। এইসব সংস্থা খেলোয়াড়দের বিভিন্ন প্রকরের অধিকারসহ সুযোগ সুবিধা প্রদানের জন্য কাজ করে যাচ্ছে। অনেক ফুটবলারই বিশ্বব্যাপী বিভিন্ন নামী-দামী ক্লাবে চুক্তিতে আবদ্ধ হয়ে খেলেন ও প্রচুর অর্থ উপার্জন করেন। তারা দর্শকদের বিনোদনের লক্ষ্যে চোখ ধাঁধানো ক্রীড়াশৈলী উপস্থাপনা করে সংশ্লিষ্ট সকলের নজর কাড়েন। গুরুত্বপূর্ণ ফুটবল খেলাগুলো সরাসরি টেলিভিশনে প্রদর্শনের ফলে সংশ্লিষ্ট দর্শক-সমর্থকগণ নির্মল আনন্দ উপভোগ করেন।
ধারণা করা হয় যে, বিশ্বে আনুমানিক ২৫০ মিলিয়ন ফুটবল খেলোয়াড় রয়েছেন। তাদের অনেকেই বিভিন্ন ধরনের ফুটবলের সাথে জড়িত আছেন।
গবেষণায় দেখা গেছে যে, ফুটবল খেলোয়াড়গণ রেফারী কর্তৃক পেনাল্টি কিকে বাঁশী বাজানোর ২০০ মিলি সেকেন্ডের মধ্যে গোলপোস্টে শট নিলে তা অধিক কার্যকরী হয়। অন্যদিকে ফুটবলারগণ যদি সেকেন্ডের চেয়ে বেশি সময় নেন, তাহলে শটটি লক্ষ্যভ্রস্ট হবার সম্ভাবনা অধিক থাকে।