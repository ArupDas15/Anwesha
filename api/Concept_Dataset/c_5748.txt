ফ্রেদেরিক উইলেম ডি ক্লার্ক (ইংরেজি: Frederik Willem de Klerk; জন্ম: ১৮ মার্চ, ১৯৩৬) দক্ষিণ আফ্রিকার বিশিষ্ট রাজনীতিবিদ হিসেবে পরিচিত ব্যক্তিত্ব। ১৯৮৯ থেকে ১৯৯৪ সাল পর্যন্ত তিনি দক্ষিণ আফ্রিকার রাষ্ট্রপতি ছিলেন। ১৯৯৩ সালে অবিসংবাদিত নেতা নেলসন ম্যান্ডেলার সাথে তিনিও শান্তিতে নোবেল পুরস্কার লাভ করেন। দক্ষিণ আফ্রিকায় গণতন্ত্রের নতুন যুগের সূচনা করেন ও শান্তিপূর্ণ সহাবস্থানের প্রেক্ষাপটে তারা এ পুরস্কারে মনোনীত হন। ১৯৯৪ থেকে ১৯৯৬ সাল পর্যন্ত তিনি উপ-রাষ্ট্রপতিরও দায়িত্ব পালন করেন। ১৯৯৭ সালে তিনি রাজনীতি থেকে অবসর নেন।