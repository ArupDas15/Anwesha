ডেক্সটার গর্ডন (ইংরেজি: Dexter Gordon; ২৭ ফেব্রুয়ারি ১৯২৩ - ২৫ এপ্রিল ১৯৯০) ছিলেন একজন মার্কিন জ্যাজ স্যাক্সোফোন বাদক ও অভিনেতা। ছয় ফুট ছয় ইঞ্চি উচ্চতার জন্য তাকে "দীর্ঘকায় ডেক্সটার" ও "অত্যাধুনিক দানব" ডাকা হত। তার সঙ্গীত জীবনের ব্যপ্তি ছিল চল্লিশ বছরের অধিক। ১৯৪৮ সালে রয়্যাল রুস্টে হেরমান লিওনার্ডের তোলা গর্ডনের ধূমপানরত ছবিটি জ্যাজ আলোকচিত্রের অন্যতম প্রতীকি চিত্র। গর্ডনের একাধিক অ্যালবামের প্রচ্ছদের বিষয়বস্তু ছিল সিগারেট।
গর্ডন ১৯৮৬ সালের রাউন্ড মিডনাইট চলচ্চিত্রে বার্ট্রান্ড ট্যাভারনিয়ার চরিত্রে অভিনয় করে শ্রেষ্ঠ অভিনেতা বিভাগে একাডেমি পুরস্কারের মনোনয়ন লাভ করেন এবং একই বছর দ্য আদার সাইড অব রাউন্ড মিডনাইট চলচ্চিত্রের গানের অ্যালবামের জন্য সেরা জ্যাজ যন্ত্রবাদক বিভাগে গ্র্যামি পুরস্কার অর্জন করেন। ১৯৯০ সালে অ্যাওয়েকেনিংস চলচ্চিত্রে তাকে ক্ষণিক চরিত্রে দেখা যায়।

