ধর্মীয় বা পৌরাণিক সৃষ্টিতত্ত্বে সপ্ত স্বর্গ বা সাত আসমান হচ্ছে আকাশ বা আকাশমণ্ডলের সাতটি স্তর। প্রাচীণকালে এগুলি দেবলোক (শ্বরদের আধিবিদ্যক রাজ্য) এবং দৃশ্যমান জ্যোতির্বৈজ্ঞানিক বস্তু যেমন গ্রহ-নক্ষত্র, উভয়ের সঙ্গেই যুক্ত করা হত। ইসলাম, খৃষ্টধর্ম, ইহুদিধর্ম, হিন্দুধর্ম ও জৈনধর্মে সাত স্বর্গের কথা বলা হয়েছে। ইব্রাহিমীয় ধর্মসমূহে সপ্তম স্বর্গের ঠিক উপরেই সৃষ্টিকর্তার সিংহাসন অবস্থিত বলে বর্ণিত আছে।