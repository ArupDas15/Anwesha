নামিবিয়া ক্রিকেট দল আন্তর্জাতিক ক্রিকেট অঙ্গনে নামিবিয়ার প্রতিনিধিত্বকারী ক্রিকেট দল। ১৯৯২ সালে আন্তর্জাতিক ক্রিকেট কাউন্সিলের সহযোগী সদস্যের মর্যাদা লাভকারী ‘ক্রিকেট নামিবিয়া’ সংস্থা দলটিকে পরিচালনা করছে। ২০০৭ সালে হাই পারফরম্যান্স প্রোগ্রামের অংশ হিসেবে এ দল রয়েছে। দক্ষিণ আফ্রিকায় অনুষ্ঠিত ২০০৩ সালের ক্রিকেট বিশ্বকাপে নামিবিয়া অংশগ্রহণ করলেও গ্রুপ পর্বের সবগুলো খেলাতেই পরাজিত হয়। বর্তমানে দলটি আইসিসি আন্তঃমহাদেশীয় কাপে খেলছে।

