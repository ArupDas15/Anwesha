ঝুঁকি ব্যবস্থাপনা হল কোন বস্তুর সম্ভাব্য ক্ষতির অর্থনৈতিক প্রভাব নিরূপণ করে সেই অর্থনৈতিক ক্ষয়ক্ষতি কমানোর বা সম্ভাব্য ক্ষতির বিরুদ্ধে যথাযথ পদক্ষেপ নেওয়া। 'ঝুঁকি' হল কোন আর্থিক ক্ষতি সংগঠন সম্পর্কিত অনিশ্চয়তা অপরদিকে এই আর্থিক ক্ষয়ক্ষতি যথাসম্ভব কম রাখার যে পূর্বপ্রস্তুতি, তাকে ঝুঁকি ব্যবস্থাপনা বলা যেতে পারে। ক্ষতি হওয়ার ঝুঁকি যে কোন বস্তুরই থাকতে পারে যেমন যানবাহন, ঘরবাড়ি, মহাকাশ স্টেশন কিংবা ফসল। অস্পৃশ্য বস্তু যেমন ব্যবসায় সুনাম, সম্মান, নামডাক ও বিশ্বাসযোগ্যতা এগুলোরও ক্ষতি হতে পারে। ঝুঁকি ব্যবস্থাপনার অধীনে উক্ত সমস্ত স্পর্শ্য যোগ্য ও অস্পৃশ্য বস্তুর সম্ভাব্য ক্ষতির পরিমাণ টাকার অঙ্কে নিরূপণ করতে হয়।
ঝুঁকি ব্যবস্থাপনা বীমা ব্যবসার একটি অন্যতম গুরুত্বপূর্ণ অংশ। কোন বস্তুর বীমা করার আগে অবশ্যই বীমা কোম্পানিকে এর বীমা যোগ্যতা ও ঝুঁকি ব্যবস্থাপনা সম্পর্কে পূর্বানুমান করতে হয়।

