২২তম জাতীয় চলচ্চিত্র পুরস্কার বাংলাদেশের তথ্য মন্ত্রণালয় কর্তৃক চলচ্চিত্রের বিভিন্ন ক্ষেত্রে বিশেষ অবদান রাখার জন্য প্রদত্ত ২২তম আয়োজন; যা ১৯৯৭ সালে বাংলাদেশের মুক্তিপ্রাপ্ত চলচ্চিত্র সমূহের জন্য দেওয়া হয়। ১৯৭৫ সাল থেকে প্রতি বছর এটি দেয়া হচ্ছে। সরকার কর্তৃক নিযুক্ত একটি জাতীয় প্যানেল বিজয়ীদের নির্বাচন করে থাকে।
এই বছর ১৫টি শাখায় পুরস্কার প্রদান করা হয়। এ বছর দুখাই শ্রেষ্ঠ চলচ্চিত্রসহ ৯টি বিভাগে পুরস্কৃত হয়। এছাড়া হাঙর নদী গ্রেনেড ৩টি এবং এখনো অনেক রাত ২টি বিভাগে পুরস্কৃত হয়।