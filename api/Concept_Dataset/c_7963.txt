ফিজি (ফিজীয় ভাষায়: Matanitu ko Viti মাতানিতু কো ভিতি, ফিজি হিন্দি ভাষা: फिजी, ইংরেজি ভাষায়: Fiji) দক্ষিণ প্রশান্ত মহাসাগরে অবস্থিত একটি স্বাধীন দ্বীপরাষ্ট্র। এর সরকারি নাম প্রজাতন্ত্রী ফিজি দ্বীপপুঞ্জ (ফিজীয়: Matanitu Tu-Vaka-i-koya ko Viti মাতানিতু তুভাকাইকোয়া কো ভ়িতি, হিন্দি: रिपब्लिक ऑफ फीजी ফ়িজি রিপাব্লিক্‌, ইংরেজি: Republic of the Fiji Islands রিপাব্লিক্‌ অভ়্‌ দ্য ফ়িজি আইল্যান্ড্‌জ়্‌)। এটি অস্ট্রেলিয়া থেকে প্রায় ৩,১০০ কিমি উত্তর-পূর্বে এবং হাওয়াইয়ের ৫,০০০ কিমি দক্ষিণে।

