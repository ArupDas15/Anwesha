ইন্টারন্যাশনাল বিজনেস মেশিনস কর্পোরেশন (ইংরেজি: International Business Machines Corporation; সংক্ষেপে IBM) একটি আমেরিকান বহুজাতিক প্রযুক্তি কোম্পানি। ১৭০টি দেশে কোম্পানিটি তার কার্যক্রম পরিচালনা করে, যার সদরদপ্তর আরমংক, নিউ ইয়র্ক, যুক্তরাষ্ট্রে অবস্থিত।  ১৯১১ সালে কম্পিউটিং-ট্যাবুলেটিং-রেকর্ডিং কোম্পানি হিসেবে এ কোম্পানির যাত্রা শুরু হয়, ১৯২৪ সালে যার নাম দেওয়া হয় "ইন্টারন্যাশনাল বিজনেস মেশিনস"।
আইবিএম মেইনফ্রেম কম্পিউটার থেকে ন্যানোটেকনোলজির জন্যে কম্পিউটার হার্ডওয়্যার, মিডলওয়্যার, ও কম্পিউটার সফটওয়্যার তৈরি-বাজারজাতকরণ, এবং হোস্টিং-কনসাল্টিং সেবা প্রদান করে। আইবিএম সাথে সাথে একটি উল্লেখযোগ্য গবেষণা সংগঠনও। ২০১৮ পর্যন্ত, ২৫ বছর ধরে আইবিএম যুক্তরাষ্ট্রের সবচেয়ে বেশি বাণিজ্যিক প্যাটেন্টের অধিকারী। আইবিএম এর আবিষ্কারগুলো হলো অটোমেটেড টেলার মেশিন (এটিএম), পিসি, ফ্লপি ডিস্ক,  হার্ড ডিস্ক ড্রাইভ, ম্যাগনেটিক স্ট্রিপ কার্ড, রিলেশনাল ডাটাবেজ, এসকিউএল প্রোগ্রামিং ভাষা,  ইউপিসি বারকোড, এবং ডায়নামিক র‍্যানডম এক্সেস মেমরি (ডির‍্যাম)। ১৯৬০ ও ৭০-এর দশকে আইবিএম মেইনফ্রেম, সিস্টেম/৩৬০, ছিলো প্রভাবশালী কম্পিউটিং প্ল্যাটফরম।
ধীরে ধীরে আইবিএম তাদের ব্যবসা পরিবর্তন করে আরও উচ্চমূল্যের ও লাভজনক বাজারে প্রবেশ করলো।  প্রিন্টার প্রস্তুতকারক লেক্সমার্ককে ১৯৯১ সালে কিনে তাদের পিসি (থিংকপ্যাড/থিংকসেন্টার) বিক্রি এবং এক্স৮৬-ভিত্তিক সার্ভার ব্যবসায় লেনোভোর সাথে এ পরিবর্তনেরই অংশ ছিলো।

