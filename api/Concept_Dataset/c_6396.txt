ডেল মার্টিন বেঙ্কেনস্টেইন (ইংরেজি: Dale Benkenstein; জন্ম: ৯ জুন, ১৯৭৪) রোডেশিয়ার সলসবারিতে জন্মগ্রহণকারী দক্ষিণ আফ্রিকার বিখ্যাত ও সাবেক আন্তর্জাতিক ক্রিকেট তারকা। দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ঘরোয়া প্রথম-শ্রেণীর দক্ষিণ আফ্রিকান ক্রিকেটে নাটাল, ডলফিন্স ও ইংরেজ প্রথম-শ্রেণীর কাউন্টি ক্রিকেটে ডারহামের প্রতিনিধিত্ব করেছেন তিনি। দলে তিনি মূলতঃ অল-রাউন্ডার ছিলেন। ডানহাতে ব্যাটিংয়ের পাশাপাশি ডানহাতে মিডিয়াম কিংবা অফ ব্রেক বোলিং করতেন। ক্রিকেট খেলা থেকে অবসর গ্রহণের পর ইংরেজ কাউন্টি ক্রিকেটে হ্যাম্পশায়ারের কোচের দায়িত্ব পালন করেছেন ডেল বেঙ্কেনস্টেইন।

