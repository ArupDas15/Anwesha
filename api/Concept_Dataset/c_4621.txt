পেয়ার বা জোড়া শূন্য রান ক্রিকেটীয় পরিভাষাবিশেষ। যখন কোন ব্যাটসম্যান উভয় ইনিংসে শূন্য রানে ডিসমিসাল হন, তখন তিনি পেয়ার বা জোড়া শূন্য লাভ করেছেন বলে গণ্য করা হয়। যখন কোন ব্যাটসম্যান উভয় ইনিংসে প্রথম বলেই আউট হন তখন তিনি কিং পেয়ার পেয়েছেন বলে পরিচিতি পান। চশমার আদলে এ নামের উৎপত্তি ঘটেছে। তবে, দীর্ঘ সময়ের খেলায় খুব কমই এর ব্যবহার হয়ে থাকে।নিউজিল্যান্ডের ফাস্ট বোলার ক্রিস মার্টিন সাত টেস্টের উভয় ইনিংসে সর্বাধিকসংখ্যক শূন্য রানে আউট হয়েছিলেন। এ সংখ্যাটি নিকটবর্তী খেলোয়াড়ের চেয়ে তিন টেস্ট বেশি। পাঁচজন খেলোয়াড় টেস্ট ক্রিকেটে চারবার জোড়া শূন্য রান করেছেন। ভারতীয় বোলার ভগবত চন্দ্রশেখর, শ্রীলঙ্কার মুত্তিয়া মুরালিধরন, ওয়েস্ট ইন্ডিজের মারভিন ডিলন ও কোর্টনি ওয়ালসের সাথে ব্যাটিংয়ে দক্ষতা থাকা সত্ত্বেও শ্রীলঙ্কার শীর্ষস্থানীয় ব্যাটসম্যান মারভান আতাপাত্তু এ তালিকায় রয়েছেন। তিনি তার টেস্ট খেলোয়াড়ী জীবনের শুরুতে ছয় ইনিংস মিলিয়ে মাত্র এক রান সংগ্রহ করতে পেরেছিলেন। দুইবার জোড়া শূন্য রান নিয়ে খেলোয়াড়ী জীবন শুরু করার পর পরবর্তীকালে আরও দুইবার জোড়া শূন্য লাভের মুখোমুখি হন। ১৪জন খেলোয়াড় তিনবার জোড়া শূন্য রানের সন্ধান পান। তন্মধ্যে, গ্লেন ম্যাকগ্রা, কার্টলি অ্যামব্রোস ও অ্যান্ড্রু ফ্লিনটফের ন্যায় তারকা খেলোয়াড় অন্যতম।

