ইসলাম ধর্মের অনুসারীদের মধ্যে যারা শুধুমাত্র কুরআনকে ইসলাম ধর্মের বিধান এবং আইন হিসাবে মানেন ও বিশ্বাস করেন তাদেরকে কুরানবাদী বলা হয়।  তারা অবশ্য আহলে কুরআন বা কুরআন ওনলি বলেও নিজেদেরকে পরিচয় দেন।  তারা হাদিস, ইজমা ইত্যাদিকে ইসলাম ধর্মের বিধান এবং আইন হিসাবে মানেন না। তাদের যুক্তি হল, কুরআন পুর্নাঙ্গ ও সুবিস্তারিত গ্রন্থ, তাই কুরআনের কোন ব্যাখ্যার দরকার নেই। তাদের মতে, ইসলামের নবী কুরআন ছাড়া অন্য কিছু অনুসরণ করতেন না। কাজেই কুরআন অনুসরণ করলেই তাকে অনুসরণ করা হয়ে যায়। তাছাড়া তাদের যুক্তি হল, হাদিস দিয়ে কুরআনকে ব্যাখ্যা করতে গিয়ে মুসলমানদের মধ্যে অনেক দলের উদ্ভব হয়েছে।

