দাঁতের ব্যথা (দাঁত ব্যথা হিসাবেও পরিচিত) হচ্ছে দাঁতে বা তাদের সমর্থনকারী কাঠামোতে ব্যথা, যা দাঁতের ব্যাধি বা দাঁত ছাড়া অন্য রোগের দ্বারা দাঁতে বাহিত ব্যথার কারণে হতে পারে। গুরুতর হলে এটি ঘুম, খাওয়া এবং অন্যান্য দৈনন্দিন ক্রিয়াকলাপকে প্রভাবিত করতে পারে।
সাধারণ কারণগুলির মধ্যে আছে মজ্জায় প্রদাহ, দাঁত ক্ষয়ে যাওয়া, ডেন্টাল ট্রমাসহ অন্যান্য কারণগুলির প্রতিক্রিয়া হিসাবে ডেন্টিনের হাইপারস্পেনসিটিভিটি, অ্যাপিকাল পিরিয়ডোনটাইটিস (লিগামেন্ট এবং অ্যালভিওলার হাড়ের প্রদাহ), দাঁতের ফোড়া (পুঁজের সংগ্রহ) অ্যালভোলার অস্টাইটিস (দাঁত তোলার সম্ভাব্য জটিলতা), তীব্র নেক্রোটাইজিং আলসারেটিভ জিঞ্জিভাইটিস (মাড়ির সংক্রমণ), টেম্পোরোম্যান্ডিবুলার ডিসঅর্ডার, ইত্যাদি।
পালপাইটিস বিপরীতমুখী হয় যখন ব্যথা হালকা থেকে মাঝারি হয় এবং একটি উদ্দীপনার পরে ক্ষনস্থায়ী হয় (উদাহরণস্বরূপ ঠান্ডা); ব্যথা তীব্র, স্বতঃস্ফূর্ত হয় যখন একটি উদ্দীপনা পরে দীর্ঘ সময় স্থায়ী হয়। যদি চিকিৎসা না করানো হয়, পালপাইটিস অপরিবর্তনীয় হয়ে উঠতে পারে, তারপরে নেক্রোসিস এবং অ্যাপিকাল পিরিয়ডোনটাইসিসে হয়ে যেতে পারে। অ্যাবসেসগুলি সাধারণত টনটনে ব্যথা করে। অ্যাপিকাল ফোড়া সাধারণত মজ্জা নেক্রোসিসের পরে দেখা দেয়, পেরিকোরোনাল ফোড়া সাধারণত নিচের মাড়ির আক্কেল দাঁতের তীব্র পেরিকোরোনাইটিসের সাথে যুক্ত, এবং প্যারিয়ডোন্টাল ফোড়াগুলি সাধারণত দীর্ঘস্থায়ী  পিরিয়ডোন্টাইটিস (মাড়ির রোগ) এর জটিলতার কারণ। দাঁত ছাড়া অন্য কারণে দাঁতের ব্যথা খুব কম হয় যেমন ম্যাক্সিলারি সাইনোসাইটিস, যা ওপরের দাঁতে ব্যথা হতে পারে বা এনজাইনা প্যাকটোরিস, যা নিচের দাঁতে ব্যথা হতে পারে। সঠিক রোগ নির্ণয় করাও কখনও কখনও চ্যালেঞ্জ হতে পারে।
সঠিক মৌখিক স্বাস্থ্যবিধি মেনে দাঁতের রোগ প্রতিরোধ করে আমরা দাঁত ব্যথা প্রতিরোধে করতে পারি। দাঁত ব্যথার চিকিৎসা, এর সঠিক কারণের উপর নির্ভর করে, হতে পারে এটি ফিলিং, রুট ক্যানেল চিকিৎসা, নিষ্কাশন, পুঁজ এর নিকাশী বা অন্যান্য প্রতিকারমূলক ক্রিয়া জড়িত থাকতে পারে। দাঁতের ব্যথার উপশমকে দাঁতের ডাক্তারের অন্যতম প্রধান দায়িত্ব হিসাবে বিবেচনা করা হয়।  দাঁতে বা মুখের মধ্যে ব্যথা বলতে দাঁত ব্যথা সবচেয়ে সাধারণ ব্যথা।  জরুরী দাঁতের ডাক্তার দেখানোর এটি অন্যতম সাধারণ কারণ  ২০১৩ সালে, দাঁত ব্যথার ২২৩ মিলিয়ন স্থায়ী দাঁত ক্ষয়ের ফলে ঘটেছিল এবং ৫৩ মিলিয়ন ঘটনা ঘটেছিল দুধ দাঁতে   ঐতিহাসিকভাবে, দাঁত ব্যথার চিকিৎসার দাবিতেই প্রথম দাঁতের শল্যচিকিৎসা উত্থান ঘটে বলে মনে করা হয়।