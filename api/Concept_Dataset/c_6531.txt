শেরিল কারা স্যান্ডবার্গ (/ˈsændbərɡ, bərɡ/) (জন্ম ২৮শে আগস্ট, ১৯৬৯) একজন আমেরিকান মহিলা ব্যবসায়ী। ২০১৩ সালের আগস্ট অনুযায়ী তিনি ফেসবুকের প্রধান অপারেটিং অফিসার। ২০১২ সালের জুনে তিনি পরিচালনা বোর্ডের বিদ্যমান সদস্যদের দ্বারা নির্বাচিত হয়ে প্রথম নারী সদস্য হিসেবে ফেসবুক বোর্ডে যোগদান করেন। ফেসবুকের আগে তিনি অনলাইন সেলস এন্ড অপারেশনের ভাইস প্রেসিডেন্ট ছিলেন। তিনি গুগলের সহপ্রতিষ্ঠান গুগল.ওআরজি অর্গানাইজেশনের সাথেও জড়িত ছিলেন। গুগলের পূর্বে তিনি ইউনাইটেড স্টেটস সেক্রেটারি অফ ট্রেজারিতে প্রধান হিসেবে কাজ করেন। ২০১২ সালে তিনি টাইমস ম্যাগাজিনের মতে বিশ্বের সবচেয়ে প্রভাবশালী ১০০ জনের মধ্যে তালিকাভুক্ত হন। জানুয়ারী, ২০১৪ সালের হিসাব অনুযায়ী তার সম্পত্তির পরিমাণ ১ বিলিয়ন আমেরিকান ডলারেরও বেশি। তার প্রধান অর্থের উৎস হল ফেসবুক ও অন্যান্য কোম্পানির শেয়ার।