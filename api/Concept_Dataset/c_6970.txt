অ্যান্থনী লয়েড হিল (ইংরেজি: Anthony Lloyd Hill; জন্ম: ২৬ জুন, ১৯৫১) নিউজিল্যান্ডের অকল্যান্ডে জন্মগ্রহণকারী আন্তর্জাতিক ক্রিকেট আম্পায়ার। সচরাচর তিনি টনি হিল নামেই বৈশ্বিকভাবে পরিচিত হয়ে আসছেন। বর্তমানে তিনি আইসিসি’র সেরা আম্পায়ার তালিকার একজন সদস্য। ২০০৯ সালে আইসিসি'র সেরা আম্পায়ার তালিকায় মনোনীত হন। আন্তর্জাতিক ক্রিকেট কাউন্সিলের আন্তর্জাতিক প্যানেলে থাকা অবস্থায় ২০০৬ সালে জোহানেসবার্গে অনুষ্ঠিত দক্ষিণ আফ্রিকা বনাম অস্ট্রেলিয়ার মধ্যকার টেস্ট ক্রিকেট খেলায় নিরপেক্ষ আম্পায়ার হিসেবে এলিট প্যানেলকে সহায়তা করেন।

