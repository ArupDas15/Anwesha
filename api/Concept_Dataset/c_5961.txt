সিপাহি মঙ্গল পাণ্ডে (হিন্দি: मंगल पांडे(শুনুন ; ১৯ জুলাই, ১৮২৭ – ৮ এপ্রিল, ১৮৫৭) ছিলেন একজন ভারতীয় সৈনিক, যিনি ১৮৫৭ সালের ভারতীয় সিপাহী বিদ্রোহের সূচনার মূল ভূমিকা পালনকারী। তিনি ব্রিটিশ ইস্ট ইন্ডিয়া কোম্পানির ৩৪তম বেঙ্গল নেটিভ ইনফ্যান্ট্রি (বিএনআই) সৈন্যদলের (রেজিমেন্টের) সিপাহী ছিলেন। সমকালীন ব্রিটিশ মতামত তাকে বিশ্বাসঘাতক এবং বিদ্রোহী হিসাবে নিন্দা করলেও মঙ্গল পাণ্ডে আধুনিক ভারতের একজন নায়ক। ১৯৮৪ সালে, ভারত সরকার তার স্মরণে ডাকটিকিট জারি করেছিল। একাধিক চলচ্চিত্রে তার জীবন ও ক্রিয়াকলাপ চিত্রিত হয়েছে।