আরব জাতি (আরবি: عرب‎‎, আরব) বা আরবি ভাষী জাতি অন্যতম প্রধান জাতিগোষ্ঠী। মূলত পশ্চিম এশিয়া, উত্তর আফ্রিকা, আফ্রিকার শিং নামক অঞ্চল ও আরব বিশ্বের অন্যান্য স্থানে এই জাতির আবাসস্থল। এদের মধ্যে লেবানিজ, সিরিয়ান, আমিরাতি, কাতারি, সৌদি, বাহরাইনি, কুয়েতি, ইরাকি, ওমানি, জর্ডানি, ফিলিস্তিনি, ইয়েমেনি, সুদানি, আলজেরিয়ান, মরক্কান, তিউনিসিয়ান, লিবিয়ান ও মিশরীয়রা রয়েছে। 
আরব জাতির মধ্যে নানা জাতির মিশ্রণ রয়েছে। তাদের পূর্ববর্তী উৎস বিভিন্ন। ভাষা, সংস্কৃতি ও রাজনৈতিক ঐতিহ্য আরবদের ঐক্যের উপাদান হিসেবে কাজ করে।

