ফ্যাশন ২০০৮ সালের ভারতীয় নাট্য চলচ্চিত্র যা সহ-প্রযোজনা এবং পরিচালনা করেছেন মধুর ভাণ্ডারকর। চিত্রনাট্য রচনা করেছেন অজয় মঙ্গা, মধুর ভাণ্ডারকর, অনুরাধা তেওয়ারী এবং অজীত গোরপান্ডে। এর প্রধান চলচিত্রায়ন ঘটেছে ভারতের মুম্বই ও চণ্ডীগড়ে। সঙ্গীত পরিচালনা করেছেন সেলিম-সুলায়মান এবং গান লিখেছেন ইরফান সিদ্দিকী ও সন্দীপ নাথ।
চলচ্চিত্রে প্রিয়াঙ্কা চোপড়া, মেহনা মাথুর নামে একজন উচ্চাকাঙ্ক্ষী ফ্যাশন মডেল হিসাবে প্রধান ভূমিকায় অভিনয় করেছেন। যেখানে একটি ছোট শহর থেকে তার সুপারমডেল হয়ে ওঠার পাশাপাশি ভারতীয় ফ্যাশন শিল্প এবং অন্যান্য মডেলের পেশাজীবন চিত্রায়িত হয়েছে। চলচ্চিত্রটি এছাড়াও ভারতীয় ফ্যাশনে নারীবাদ ও নারী শক্তির অন্বেষণ করেছে। চলচ্চিত্রে এছাড়াও সহ-ভূমিকায় ছিলেন কঙ্গনা রানাওয়াত, মুগধা গডসে, অর্জন বাজওয়া, সমির সোনি এবং আরবাজ খান, যারা বিভিন্ন ফ্যাশন মডেলের পেশাজীবন চিত্রায়িত করেছে।
২০০৬ সালে চলচ্চিত্রটির কাজ শুরু হয়। চলচ্চিত্রটির নির্মানব্যায় ছিল ₹১৮০ মিলিয়ন (US$২.৪৩ মিলিয়ন), এবং ২০০৮ সালের ২৯ অক্টোবর ইতিবাচক পর্যালোচনা সহ এটি মুক্তি লাভ করে। সমালোচকরা এর স্ক্রিন, চিত্রগ্রহণ, সঙ্গীত, পরিচালনা এবং অভিনয়ের প্রশংসা করে। এটি ভারতীয় বক্স অফিসে Rs. ৬০০ মিলিয়ন (US$ ৮.১ মিলিয়ন) আয় করে সর্বোপরি বাণিজ্যিকভাবে সফল চলচ্চিত্র হিসেবে বিবেচিত।

