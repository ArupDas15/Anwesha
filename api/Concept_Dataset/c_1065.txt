ভবন (ইংরেজি: Building) বলতে কাঙ্ক্ষিত সহায়তা কেন্দ্র, আশ্রয় উপযোগী অথবা ধারাবাহিকভাবে অধিকার রক্ষার উপযোগী মনুষ্য নির্মিত যে-কোন ধরনের অবকাঠামো ও অট্টালিকাকে বুঝায়। সচরাচর ভবন নির্মাণের ক্ষেত্রে স্থাপত্যশৈলী, প্রকৌশল, প্রযুক্তি কিংবা নির্মাণকারী প্রতিষ্ঠানের অংশগ্রহণ ঘটে থাকে।
ভবন নির্মাণের লক্ষ্যে বিভিন্ন ধরনের নির্মাণ উপকরণের প্রয়োজন পড়ে। মাটি, বালু, কাঠ, পাথর, সিমেন্ট, ইটসহ পাতাও ব্যবহার করা হয়ে থাকে। তন্মধ্যে - মধ্যযুগে আভিজাত্যপূর্ণ ভবনগুলোয় বিশেষ করে লন্ডনের হাউজ অব কমন্স বা কমন্স সভা কক্ষ নির্মাণে ওক গাছের কাঠ ব্যবহার করা হয়েছিল।