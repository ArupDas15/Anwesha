উত্তর কোরিয়ার জাতীয় পতাকা ১৯৪৮ সালের ৮ই সেপ্টেম্বর তারিখ হতে প্রবর্তিত হয়। কমিউনিজমের প্রতীক লাল তারকাটি পতাকার মধ্যস্থলে সাদা বৃত্তের মধ্যে অবস্থিত। বৃত্তটি সম্ভবত কোরীয় সংস্কৃতির ইন-ইয়াং এর প্রতীক। শুরুতে উত্তর কোরিয়া জাপানী সাম্রাজ্য হতে স্বাধীনতা অর্জনের সময় দক্ষিণ কোরিয়ার মতো তাওবাদী ইন-ইয়াং চিহ্ন বিশিষ্ট পতাকা গ্রহণ করেছিলো, কিন্তু পরে সোভিয়েত ইউনিয়ন এর পতাকার আদলে বর্তমান পতাকা প্রবর্তন করে।
পতাকার লাল বর্ণটি বিপ্লবী দেশপ্রেম, নীল অংশগুলি সারা বিশ্বের বিপ্লবী জনতার সাথে কোরীয় জনগণের একাত্মতার এবং স্বাধীনতা, বন্ধুত্ব, ও শান্তির জন্য যুদ্ধ করার প্রতীক।
বিশ্বের সবচেয়ে বড় পতাকাদন্ডটি দুই কোরিয়ার মধ্যবর্তী যুদ্ধবিরতি রেখার সন্নিকটে গিজেওং-দং এলাকায় অবস্থিত। এটিতে ৩০০ পাউন্ড (১৩৬ কিলোগ্রাম) ওজনের একটি উত্তর কোরীয় পতাকা উত্তোলন করা হয়।