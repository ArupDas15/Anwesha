আগ্রা বিমানবন্দর (আইএটিএ: এজিআর, আইসিএও: ভিআইএজি)  ভারতের উত্তরপ্রদেশ রাজ্যের অন্তর্গত আগ্রা শহরের একটি সামরিক বিমানঘাঁটি ও জনসাধারণের জন্য ব্যবহৃত বিমানবন্দর। বিমানবন্দরে অবস্থিত বিমানবাহিনীর কেন্দ্রটি  ভারতীয় বিমানবাহিনীর (আইএএফ) সর্ববৃহৎ  বিমানঘাঁটিগুলির মধ্যে অন্যতম এবং অর্ধ শতকেরও বেশি সময় ধরে তাজমহলের পাশাপাশি আগ্রার একটি পরিচিত স্থানের মর্যাদা লাভ করেছে। ২০০৭ সালের ১৫ আগস্ট এই বিমানঘাঁটি তার ৬০তম বার্ষিকী উদ্‌যাপন করেছে।