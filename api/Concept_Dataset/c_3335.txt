ডেনিস সুয়ারেজ ফারনান্দেজ (জন্মঃ ৬ জানুয়ারি ১৯৯৪) একজন স্পেনীয় পেশাদার ফুটবলার যিনি স্পেন জাতীয় দল ও স্পেনীয় ক্লাব সেলতা বিগোর হয়ে সেন্ট্রাল মিডফিল্ডার হিসেবে খেলেন।
প্রতিযোগিতামূলক ফুটবলে ডেনিস সুয়ারেজের অভিষেক হয় ম্যানচেস্টার সিটির হয়ে ২০১১ সালে। ২০১৩ সালে তিনি বার্সেলোনায় যোগ দেন। পরবর্তিতে তাকে বার্সেলোনা বি দলে পাঠানো হয়। ২০১৪ সালে তাকে বার্সেলোনা সেভিয়া ধারে পাঠায়। ২০১৫ সালে তিনি ভিয়ারিয়ালে যোগ দেন। ২০১৬ সালে বার্সেলোনা তাকে পূনরায় ক্রয় করে। ২০১৯ সালে বার্সেলোনা তাকে ইংলিশ প্রিমিয়ার লিগ এর দল আর্সেনাল এ ধারে পাঠায়। ২০১৯ সালের জুনে স্পেনীয় ক্লাব সেলতা বিগো দেনিসকে ১ কোটি ২৯ লক্ষ ইউরোর বিনিময়ে কিনে নেয়।
ডেনিস সুয়ারেজ স্পেন অনূর্ধ্ব-১৭ দলের হয়ে মলদোভা ও উত্তর আয়ারল্যান্ড এর বিপক্ষে গোল করেছেন। পাশাপাশি তিনি ২০১২ ইউরোপিয়ান অনূর্ধ্ব-১৯ চ্যাম্পিয়নশিপ জেতা স্পেন অনূর্ধ্ব-১৯ দলের সদস্য ছিলেন। ২৯ মে ২০১৬ বসনিয়া ও হার্জেগোভিনার বিপক্ষে সুয়ারেজের স্পেন দলের হয়ে আন্তর্জাতিক অভিষেক হয়।

