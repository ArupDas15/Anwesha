ইফতার (আরবি: إفطار‎‎ ইফ্‌ত্বার্) হচ্ছে, রমযান মাসে মুসলিমগণ সারাদিন রোযা রাখার পর, সূর্যাস্তের সময় যে খাবার গ্রহণ করেন। রমজান মাসে সবাই একত্রে বসে ইফতার গ্রহণ করেন। খেজুর খাবার মাধ্যমে ইফতার শুরু করা সুন্নত। বাংলাদেশের বেশির ভাগ স্থানে পানি খাবার মাধ্যমে, আবার অনেক স্থানে ভেজা চাল মুখে দেবার মাধ্যমে ইফতারি শুরু করা হয়।
বাংলাদেশের সর্বত্র রমজান মাসে সন্ধ্যায় মাগরিবের আগে বাজারে ইফতার বিক্রি হয়। ইফতারের খাবার হিসাবে পিঁয়াজু, বেগুনি, ছোলা, মুড়ি, হালিম, জিলাপি এসব জনপ্রিয়।

