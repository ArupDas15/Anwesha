শ্রুতি (জন্ম: প্রিয়দর্শিনী, ১৮ সেপ্টেম্বর ১৯৭৫) হলেন একজন ভারতীয় অভিনেত্রী, টেলিভিশন ব্যক্তিত্ব ও রাজনীতিবিদ। তিনি কন্নড় ও মালয়ালম চলচ্চিত্রে তার অভিনয়ের জন্য সুপরিচিত। তিনি বর্তমানে ভারতীয় জনতা পার্টির কর্ণাটক আসনের মহিলা শাখার প্রধান সচিব হিসেবে দায়িত্ব পালন করছেন।
শ্রুতি ১৯৯০-এর দশকের অন্যতম কেন্দ্রীয় অভিনেত্রী ছিলেন এবং ২৫ বছরের কর্মজীবনে তিনটি কর্ণাটক রাজ্য চলচ্চিত্র পুরস্কার, একটি তামিলনাড়ু রাজ্য চলচ্চিত্র পুরস্কার ও চারটি ফিল্মফেয়ার পুরস্কার দক্ষিণ অর্জন করেছেন। তিনি গৌরী গণেশ (১৯৯১), অগাতা (১৯৯৫), কল্কি (১৯৯৬), গৌড্রু (২০০৪), অক্কা তঙ্গি (২০০৮) ও পুট্টাক্কানা হাইওয়ে (২০১১) চলচ্চিত্রে অভিনয়ের জন্য পরিচিত।
শ্রুতি ২০০৮ সালে ভারতীয় জনতা পার্টিতে যোগদান করেন। ২০০৮ থেকে ২০০৯ সাল পর্যন্ত তিনি কর্ণাটক মহিলা ও শিশু উন্নয়ন কর্পোরেশনের সভাপতির দায়িত্ব পালন করেন। ২০১৩ সালে তিনি কর্ণাটক জনতা পক্ষে যোগ দেন এবং পরের বছর এই দলটি বিজেপির সাথে একত্রিত হলেও তিনি পুনরায় বিজেপির রাজনীতিতে যুক্ত হন।