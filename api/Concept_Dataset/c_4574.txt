নটরাজ বেশে শিবের মূর্তি অত্যন্ত জনপ্রিয়। কথিত আছে নৃত্য ও সঙ্গীত শিবের সৃষ্টি।তিনিই নৃত্যনাট্য নৃত্যকলার প্রর্বতক। সহস্রনামে শিবের নর্তক ও নিত্যনর্ত নামদুটি পাওয়া যায়। পৌরাণিক যুগের থেকেই নৃত্য ও সঙ্গীতের সঙ্গে শিবের যোগ বিদ্যমান। সমগ্র ভারতে, বিশেষত তামিলনাডুতে, নটরাজের নিকটবর্তী নৃত্যমূর্তি নামক শিবের নানান নৃত্যরত মূর্তি সমগ্র ভারতবর্ষে পাওয়া যায়। শিবের সাথে সম্পর্কযুক্ত দুটি নৃত্যের নাম হল তাণ্ডব ও লাস্য। তাণ্ডব ধ্বংসাত্মক এবং পুরুষালি নৃত্য; শিবই কাল-মহাকাল বেশে বিশ্বধ্বংসের উদ্দেশ্যে এই নাচ নাচেন। লাস্য মধুর ও সুচারু নৃত্যকলা; এই আবেগময় নৃত্যকে পার্বতীর নাচরূপে কল্পনা করা হয়। লাস্যকে তাণ্ডবের নারীসুলভ বিকল্প বলে ধরা হয়। তাণ্ডব ও লাস্য নৃত্য যথাক্রমে ধ্বংস ও সৃষ্টির সাথে সম্পর্কযুক্ত।