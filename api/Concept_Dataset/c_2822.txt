শাহীন শাহ আফ্রিদি (উর্দু: شاهین شاہ آفریدی‎‎, পশতু: شاهین شاہ اپریدی; জন্ম: ৬ এপ্রিল, ২০০০) খাইবার পাখতুনখোয়ার ল্যান্ডি কোটাল এলাকায় জন্মগ্রহণকারী পেশাদার পাকিস্তানি আন্তর্জাতিক ক্রিকেটার। পাকিস্তান ক্রিকেট দলের অন্যতম সদস্য তিনি। এপ্রিল, ২০১৮ সালে আন্তর্জাতিক ক্রিকেটে অভিষেকের পর একই সালের ডিসেম্বর মাসে টেস্ট ক্রিকেটে অভিষেক হয় তার।ঘরোয়া প্রথম-শ্রেণীর পাকিস্তানি ক্রিকেটে খান রিসার্চ ল্যাবরেটরিজ দলের প্রতিনিধিত্ব করছেন। দলে তিনি মূলতঃ বামহাতি ফাস্ট বোলার হিসেবে খেলে থাকেন। এছাড়াও, নিচেরসারিতে বামহাতে কার্যকরী ব্যাটিং করে থাকেন শাহীন আফ্রিদি।