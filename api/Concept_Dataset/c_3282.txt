জুটি (ইংরেজি: Partnership) ক্রিকেট খেলার পরিভাষাবিশেষ। দুইজন ব্যাটসম্যানকে সর্বদাই মাঠে অবস্থান করতে হয়। তবে, যে-কোন সময়ে কেবলমাত্র একজন ব্যাটসম্যানকে স্ট্রাইকারের ভূমিকায় অবতীর্ণ হতে হয়। দুইজন ব্যাটসম্যানের ঐ জুটি তখনই শেষ হবে যখন - তাদের কেউ আউট হবে বা রিটায়ার হবে বা ইনিংস ঘোষণা হলে বা ওভার শেষ হয়ে গেলে বা দূর্যোগপূর্ণ আবহাওয়ার কারণে ইনিংসের মাঝখানে পরিত্যক্ত ঘোষণা করা হলে বা খেলার পরিবেশ বিপজ্জ্বনক হলে।
বিভিন্ন ক্রিকেট পরিসংখ্যানবিদগণ এ জুটিতে রান সংগ্রহ, তা অতিরিক্ত রান কিনা, কত মিনিট সময় ব্যয় ও কতসংখ্যক বল মোকাবেলা করেছেন - তা তুলে ধরেন। প্রায়শঃই নির্দিষ্ট উইকেটে কি ধরনের ভূমিকা রেখেছে তা বর্ণনা করা হয়ে থাকে। যেমন - তৃতীয় উইকেট জুটি বা উদ্বোধনী জুটি বা প্রথম উইকেট জুটি হিসেবে বলা হয়। যদি কোন কারণে মূল ব্যাটসম্যান মাঠ থেকে রিটায়ার হার্ট হয়েছেন কিন্তু অপরাজিত অবস্থায় মাঠ ত্যাগ করেছেন, তাহলে একাধিক ব্যাটসম্যানের সমন্বয়ে জুটি হতে পারে।