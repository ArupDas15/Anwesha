ডেরেক ল্যান্স মারে (ইংরেজি: Deryck Murray; জন্ম: ২০ মে, ১৯৪৩) ত্রিনিদাদ ও টোবাগোর পোর্ট অব স্পেনে জন্মগ্রহণকারী সাবেক ওয়েস্ট ইন্ডিয়ান আন্তর্জাতিক ক্রিকেটার। ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। দলে তিনি মূলতঃ উইকেট-রক্ষকের দায়িত্ব পালন করতেন। এছাড়াও কার্যকরী ডানহাতি ব্যাটসম্যান ছিলেন ডেরেক মারে। ঘরোয়া প্রথম-শ্রেণীর ক্রিকেটে ত্রিনিদাদ ও টোবাগোর সদস্য থাকাকালে দলের অধিনায়কত্ব করেছেন তিনি। ইংল্যান্ডের কাউন্টি চ্যাম্পিয়নশীপে ওয়ারউইকশায়ারের প্রতিনিধিত্ব করেন। ক্রিকেট বিশ্বকাপের প্রথম ও দ্বিতীয় শিরোপা বিজয়ী ওয়েস্ট ইন্ডিজ দলের সদস্য ছিলেন।

