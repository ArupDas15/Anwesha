মাহে, যা মায়েঝি নামেও পরিচিত, ভারতের কেন্দ্রশাসিত অঞ্চল পুদুচেরির মাহে জেলার একটি ছোট শহর। এটি মাহে নদীর মোহনায় অবস্থিত এবং কেরালা রাজ্য দ্বারা বেষ্টিত। কান্নুর জেলা তিনদিকে এবং অন্যদিকে কোঝিকোড় জেলা মাহেকে ঘিরে রেখেছে।
স্বাধীনতার আগে, মাহে ছিল একটি ফরাসী উপনিবেশ; ভারতভুক্তির পরে মাহে এখন কেন্দ্রশাসিত অঞ্চল পুদুচেরির চারটি জেলার অন্যতম মাহে জেলায় একটি পৌর শহর। পুদুচেরি বিধানসভায় মাহে শহর থেকে একজন প্রতিনিধি রয়েছেন।