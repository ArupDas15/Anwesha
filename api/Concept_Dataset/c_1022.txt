বেনাপোল এক্সপ্রেস ঢাকা-বেনাপোল রেলসড়কে চলাচলকারী একটি আন্তঃনগর ট্রেন পরিষেবা যা ২০১৯ সালের ১৭ই জুলাই প্রবর্তন করা হয়। বাংলাদেশ রেলওয়ে সংস্থার পশ্চিমাঞ্চল রেলওয়ে বিভাগ কর্তৃক পরিচালিত এটি বিলাসবহুল, অত্যাধুনিক­ এবং প্রতিবন্ধী বান্ধব ট্রেন। ঢাকা থেকে এ ট্রেনে বেনাপোল যাতায়ত করতে প্রায় ৮ ঘণ্টা সময় লাগে। সপ্তাহে ছয় দিন বেনাপোল এক্সপ্রেস ঢাকা কমলাপুর স্টেশন থেকে রাত ২৩:১৫ মিনিটে যাত্রা শুরু করে এবং বেনাপোলে পৌছায় সকাল ০৮:২০ মিনিটে। অন্য প্রান্তে এই ট্রেন বেনাপোল রেলস্টেশন থেকে দুপুর ১২:৪৫ মিনিটে ছেড়ে রাত ২০:৪০ মিনিটে ঢাকায় পৌঁছায়।