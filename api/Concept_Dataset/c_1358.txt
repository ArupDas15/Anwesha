টেলিযোগাযোগের ক্ষেত্রে মডুলেশন (ইংরেজি ভাষায়: Modulation) বলতে কোন পর্যাবৃত্ত তরঙ্গকে ব্যবহার করে একটি তথ্য সংকেত প্রেরণের জন্য উক্ত তথ্য সংকেতটিকে বিভিন্ন ভাবে পরিবর্তন করার প্রক্রিয়াকে বোঝায়। একজন সঙ্গীতজ্ঞ যেমন বাদ্যযন্ত্রের ভলিউম, টাইমিং ও পিচ পরিবর্তনের মাধ্যমে তা থেকে নিঃসৃত স্বরের পরিবর্তন করেন, এই ব্যাপারটাও অনেকটা তেমন। টেলিযোগাযোগে কোন তরঙ্গকে মড্যুলেশন করার জন্য তার সাথে একটি উচ্চ কম্পাঙ্কের বাহক সংকেত যুক্ত করা হয়। এভাবে মূল তথ্য সংকেতটির তিনটি ধর্ম পরিবর্তন করা যায়। ধর্ম তিনটি হল বিস্তার (ভলিউম), কম্পাঙ্ক (frequency) এবং দশা (পিচ)। ব্র্যাকেটের শব্দগুলো এর সাথে সামঞ্জস্যপূর্ণ সঙ্গিতীয় ভাষাকে নির্দেশ করছে।