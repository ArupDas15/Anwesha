শ্রেষ্ঠ অভিনেত্রী বিভাগে স্ক্রিন পুরস্কার (জনপ্রিয়) হল ভারতীয় বলিউড চলচ্চিত্র শিল্পের জনপ্রিয় শ্রেষ্ঠ অভিনেত্রীর জন্য প্রদত্ত বার্ষিক পুরস্কার। ২০০৯ সালে প্রথমবার এই পুরস্কার প্রদান করা হয়। শ্রেষ্ঠ অভিনেত্রী বিভাগে স্ক্রিন পুরস্কার জুরিদের পছন্দে প্রদান করা হলেও এই পুরস্কার প্রদান করা হয় দর্শকদের পছন্দের উপর ভিত্তি করে। ঐশ্বর্যা রাই বচ্চন জোধা আকবর চলচ্চিত্রে অভিনয়ের জন্য প্রথমবার এই পুরস্কারের জন্য বিজয়ী নির্বাচিত হন। দীপিকা পাড়ুকোন সর্বাধিক চারবার এই পুরস্কার অর্জন করেন।