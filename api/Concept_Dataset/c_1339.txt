মানুষের শিশ্ন (ইংরেজি: Human penis) বা পুরুষাঙ্গ হল বহিস্থিত পুরুষ যৌনাঙ্গ যা প্রস্রাবনালীর কাজও করে থাকে। 
শুক্রাণু-নির্গমদ্বার ([১]), মৈথুনাঙ্গ ছাড়াও সাধারণভাবে প্রস্রাব ত্যাগের নালি হিসাবে শিশ্ন ব্যবহৃত হয়। শিশ্নের মূল অংশগুলি হল আন্তঃভাগ (radix) , গাত্রভাগ (corpus) এবং আবরণী কলা (epithelium) যা দ্বারা শিশ্নের দণ্ড (shaft) অংশের চামড়া এবং শিশ্নের সন্মুখ অংশ ঢেকে রাখা চামড়া (foreskin) গঠিত হয়। শিশ্নের গাত্রভাগ তিনধরনের কলা দ্বারা নির্মিত, ওপরের দিকে দুই তরফা corpora cavernosa  এবং দুয়ের নিচের তলের দিকে corpus spongiosum কলা দেখা যায়।
মানব শিশ্নে লিঙ্গাস্থি ([২]) থাকে না, কিন্তু অন্যান্য প্রায় সকল স্তনপায়ী প্রাণী এবং সকল বন-মানুষের শিশ্নে একটি অস্থি বা হাড় থাকে যা একে স্থায়ী ভাবে কঠিন করে রাখে। পুরুষের ইউরেথ্রা শিশ্নের মাঝ দিয়ে গিয়ে প্রস্টেট গ্রন্থিতে বীর্যনালির সঙ্গে সংযুক্ত হয়, ফলে শিশ্নের ভিতর দিকে থাকা মূত্রনালি দিয়ে প্রস্রাব এবং বীর্য দুই-ই প্রবাহিত হয়। শিশ্নের শেষাংশে মূত্রনালির খোলা বাঁধাটিকে ম্যেটাস (meatus) নামে অভিহিত করা হয়, যার মাধ্যমে প্রস্রাব এবং বীর্য দুই-ই শরীর থেকে নির্গত হয়।
শিশ্নের আধার অংশে মূত্রনলীর সঙ্গে কৌপার গ্রন্থিদ্বয় ([৩]) থেকে আসা নালিরও সংযোজন হয়, যে নালিতে যৌন উত্তেজনার সময়ে ক্ষারকীয় শ্লেষ্মার প্রাক-ক্ষরণ ঘটে। এই কার্যই মূল মূত্রনালিটির ভিতর অংশ মসৃণ করে এবং সেইসঙ্গে সেখানে থাকা অবশিষ্ট আম্লিক প্রস্রাবকে প্রশমিত করে নালিটি পরিষ্কার করে, যাতে প্রস্রাব মূল-স্খলনের সময় বেরিয়ে আসা শুক্রাণু ([৪]) সমূহকে নষ্ট করতে না পারে।