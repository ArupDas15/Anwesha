১৮৭৬-৭৭ মৌসুমে অস্ট্রেলিয়া ও নিউজিল্যান্ড সফরটি একসময় উপনিবেশগুলোয় আরও একটি পেশাদার প্রথম-শ্রেণীর ক্রিকেট সফর হিসেবে বিবেচনা করা হতো যা পূর্বেকার সময়ে অনুষ্ঠিত একই ধরনের সফর ছিল। কিন্তু কালক্রমে এ সফরটি স্মারকসূচক বিশ্বের প্রথম টেস্ট খেলা হিসেবে শ্রেণীকৃত হয় ও ইংল্যান্ড ক্রিকেট দলের অস্ট্রেলিয়া সফররূপে পরিচিতি পায়। ইংরেজ দলটিকে কখনো কখনো জেমস লিলিহোয়াইট একাদশরূপে পরিচিতি ঘটানো হয়ে থাকে। দলটি সর্বমোট ২৩ খেলায় অংশ নেয়। কিন্তু মাত্র তিনটি প্রথম-শ্রেণীর ক্রিকেট খেলার মর্যাদা পায়। তন্মধ্যে, দু’টিই ছিল টেস্ট খেলা।
প্রথম খেলাটি ১৬ নভেম্বর, ১৮৭৬ তারিখে অ্যাডিলেড ওভালে ও সর্বশেষ খেলাটি একই মাঠে ১৪ এপ্রিল, ১৮৭৭ তারিখে অনুষ্ঠিত হয়। জানুয়ারি থেকে মার্চের মধ্যে অস্ট্রেলিয়ায় পনেরটি ও নিউজিল্যান্ডে বাদ-বাকী আটটি খেলা অনুষ্ঠিত হয়।
ফ্রেড গ্রেসের পরিচালনায় আরেকটি বিদ্রোহী দলের সফর আয়োজনের চেষ্টা করা হলেও তা বাতিল করা হয়ে যায়। অস্ট্রেলীয় উপনিবেশগুলোয় সেরা খেলোয়াড়গণ জেমস লিলিহোয়াইটের নেতৃত্বাধীন দলের বিপক্ষ দুই খেলায় অংশ নেন। বৈশ্বিকভাবে পরিচিতি পাওয়া অস্ট্রেলিয়ার সেরা ফাস্ট বোলার ফ্রেড স্পফোর্থ বিতর্কিতভাবে প্রথম খেলা থেকে নিজেকে গুটিয়ে নেন। এর কারণ ছিল উইকেট-রক্ষক বিলি মারডকের দলে অনুপস্থিতি। ১৫ মার্চ, ১৮৭৭ থেকে শুরু হওয়া দুই খেলায় উভয় দল অংশ নেয় যা পরবর্তীকালে টেস্ট খেলারূপে আখ্যায়িত হয়। সিরিজটি ১-১ ব্যবধানে ড্র হয়।
টেস্ট ক্রিকেটের উৎপত্তি সম্পর্কে আরও বিস্তারিতভাবে জানার জন্য প্রথম টেস্ট সফর - ১৮৭৬/৭৭ দেখুন। যদিও উভয় খেলাই টেস্টের মর্যাদা পায়; তবুও সিরিজটি ১৮৮২ সাল থেকে শুরু হওয়া অ্যাশেজ সিরিজের অংশ ছিল না।