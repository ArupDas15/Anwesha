সাবান (ইংরেজি: Soap) হচ্ছে ফ্যাটি এসিডের লবণ। যার রাসায়নিক নাম সোডিয়াম স্টিয়ারেট। সাবান মুলত কোন কিছু ধোয়া, গোসল করা এবং পরিষ্কার করার কাজে ব্যবহার করা হয়। এছাড়াও সাবান টেক্সটাইল শিল্পে পিচ্ছিলকারক (লুব্রিকেন্ট) হিসেবে ব্যবহার করা হয়ে থাকে। যেসব সাবান পরিষ্কারক হিসেবে ব্যবহার করা হয়, সেগুলো মূলত উদ্ভিজ্জ অথবা প্রাণীজ তেল এর গাঢ় ক্ষারীয় দ্রবণ থেকে নিষ্কাশন করা হয় (তেল বা চর্বিতে তিন মোল ফ্যাটি অ্যাসিড এক মোল গ্লিসারল এর সাথে সংযুক্ত থাকে)।  এই ক্ষারীয় দ্রবণকে কখনও কখনও লেই সাবান (lye soap) বলা হয়ে থাকে, যেটি সাবানায়ন প্রক্রিয়ায় তৈরি করা হয়। উল্লেখ্য যে, লেই সাবান বলতে একরকমের ক্ষারজাতীয় বস্তু সাবান বোঝানো হয়, যেটি সোডিয়াম হাইড্রোক্সাইড থেকে তৈরি করা হয়। সাবানায়ন বিক্রিয়ায়  ট্রাইগ্লিসারাইড চর্বি বা ট্রাইগ্লিসারাইড ফ্যাট প্রথমে ফ্যাটি অ্যাসিড দিয়ে পানির সাথে রাসায়নিক প্রক্রিয়ায় বিয়োজন (হাইড্রোলাইসিস) করা হয় এবং এটি পরে ক্ষারের সাথে বিক্রিয়া করে অশোধিত সাবান তৈরি করে। যেখানে বিভিন্ন ধরনের সাবানের লবণ,ফ্যাট,ক্ষার,পানি এবং উৎপাদিত গ্লিসারল (গ্লিসারিন) থাকে। এই গ্লিসারিন একটি উপকারি উপজাত, যেটি সাবানে উপস্থিত থেকে সাবানের মোলায়েম কারক হিসেবে কাজ করতে পারে অথবা আলাদা করে অন্য কাজেও ব্যবহার করা যায়।
বেশীরভাগ তৈলাক্ত বা তেল জাতীয় পিচ্ছিলকারক পদার্থের প্রধান উপাদান হচ্ছে সাবান। যেগুলো সাধারনত ক্যালসিয়াম সাবান অথবা লিথিয়াম সাবান এর দুগ্ধ জাতীয় নির্যাসবিশেষ এবং খনিজ তেল হয়ে থাকে। এই ক্যালসিয়াম এবং লিথিয়াম এর পিচ্ছিলকারক হিসেবে ব্যাপকভাবে ব্যবহৃত হয়। এছাড়াও অনেক ধাতব সাবান যেমন অ্যালুমিনিয়াম, সোডিয়াম এবং এদের মিশ্রিত  সাবান। এছাড়াও এই ধরনের সাবান তেলের সান্দ্রতা বাড়ানোর জন্য ঘনকারক হিসেবেও ব্যবহার করা হয়। ফরাসী সময়ে, চুনের সাথে জলপাইয়ের তেল মিশিয়ে পিচ্ছিলকারক গ্রিজ তৈরি করা হত।
হাত ধোঁয়া এবং স্বাস্থ্যের জন্য সাবান বেশ কার্যকর। কিন্তু বিভিন্ন সময়ে সাবান সহজলভ্য থাকে না। বিশ্ব স্বাস্থ্য সংস্থার মতে, সেসব সময়ে হাত ধোয়ার জন্য ছাই, বালি অথবা মাটি ব্যবহার করা যেতে পারে।