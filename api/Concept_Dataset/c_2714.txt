পাঞ্জাবি বা পঞ্জাবি  (ਪੰਜਾਬੀ, پنجابی ) ইন্দো-ইউরোপীয় ভাষা পরিবারের ইন্দো-আর্য শাখার একটি ভাষা। এটি ভারতের পাঞ্জাব অঙ্গরাজ্যের প্রায় ৩ কোটি মানুষের মাতৃভাষা। পশ্চিম পাঞ্জাবি বা ল্যহেন্দা পাকিস্তানের পাঞ্জাব প্রদেশের প্রায় ৮ কোটি মানুষের মাতৃভাষা। এছাড়াও আফগানিস্তান, যুক্তরাজ্য, মার্কিন যুক্তরাষ্ট্র ও কানাডায় পাঞ্জাবি ভাষার প্রচলন আছে। কানাডায় আড়াই লক্ষেরও বেশি লোক পাঞ্জাবি ভাষায় কথা বলেন; ফলে এটি কানাডার ৬ষ্ঠ বৃহত্তম ভাষা।

