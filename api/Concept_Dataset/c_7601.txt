জুতা পালিশ (কিংবা বুট পালিশ), একটি নরম চটচটে  পেস্ট, ক্রিম, বা তরল যা জুতা বা বুট পালিশ, চকচকিকরণ, ও চামড়াকে পানিরোধী করে একে দীর্ঘস্থায়ী ও আকর্ষণীয় করে তোলার কাজে ব্যবহৃত হয়।
প্রাকৃতিক মোম ও চর্বি থেকে শুরু করে শতশত বছর ধরে অনেক কিছুই জুতা পালিশ হিসেবে ব্যবহৃত হয়ে আসছে। আধুনিক পালিশ প্রস্তুতের উপায় ২০শ শতাব্দীর শুরুর দিকে উদ্ভাবিত হয়, আর সেগুলোর অনেকগুলো এখনো ব্যবহৃত হয়। বর্তমান জুতার পালিশ সাধারণত প্রাথমিক রসায়ন প্রকৌশলকে কাজে লাগিয়ে প্রাকৃতিক ও কৃত্রিম রাসায়নিক উপাদান, যেমনঃ ন্যাপ্‌থা, তারপেন্টাইন, ডাই রঙ, বাবলা গাছের আঠা থেকে প্রস্তুত করা হয়।  জুতা পালিশ সাধারণত দাহ্য, ও বিষাক্ত হতে পারে, এবং অসতর্কতার কারণে চামড়ায় দাগ ফেলে যেতে পারে। আলোবাতাস যুক্ত পরিবেশে এর ব্যবহার করা উচিৎ, যাতে পোশাক, কার্পেট ও আসবাবপত্রে না লেগে যায়।
১৯শ শতাব্দী থেকে শুরু করে আসল ও কৃত্রিম চামড়ার ব্যপক উৎপাদন ও ব্যবহারের কারণে জুতার পালিশের চাহিদাও অনেক বেড়েছে। বিশ্বযুদ্ধের সময় সেনাদের বুট পালিশ করার জন্য এর জাহিদা হু হু করে বেড়ে যায়।