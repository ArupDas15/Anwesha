মোরগ পোলাও বাংলাদেশের পুরান ঢাকায় উৎপন্ন একটি ঐতিহ্যবাহী খাবার যা বর্তমানে সমগ্র বাংলাদেশেই খুবই জনপ্রিয়। এটি মূলত পোলাওয়ের একটি বিশেষায়িত পদ যেখানে প্রধানত পোলাওয়ের চাল যেমন: কালিজিরা চাউলের সাথে মুরগির মাংস ব্যবহার করা হয়। মুরগির মাংস ব্যবহার করার কারণে খাবারের এ পদটির নাম হয়েছে মোরগ পোলাও। দম পদ্ধতিতে রান্না করা হয় বলে রান্নার সমস্ত উপকরণের বর্ণ-স্বাদ পোলাও এবং মোরগের ভিতর ঢুকে যায়। মোরগ পোলাও হলো পোলাও এর একটি ঢাকাইয়া সংস্করণ।