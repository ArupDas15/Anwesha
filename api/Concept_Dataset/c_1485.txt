রাস্তার জ্যামিতিক পরিকল্পনা হ'ল হাইওয়ে ইঞ্জিনিয়ারিংয়ের শাখা যা রাস্তাঘাটের দৃশ্যমান উপাদানগুলির মান, প্রয়োজনীয় উপকরণ এবং সীমাবদ্ধতা নিয়ে আলোচনা করে। জ্যামিতিক নকশার মূল উদ্দেশ্যগুলি হ'ল নির্মাণ ব্যয় এবং পরিবেশের ক্ষতি কমানোর সাথে সাথে উন্নত সেবা প্রদান এবং সুরক্ষা নিশ্চিত করা। জ্যামিতিক নকশাটি "লিভেবিলিটি" বা বাসযোগ্যতা নামে একটি উদীয়মান পঞ্চম উদ্দেশ্যকেও প্রভাবিত করে, যা  বৃহত্তর সামাজিক কল্যাণের লক্ষ্য অর্জনের উদ্দেশ্যে কাজ করে। কর্মস্থান, স্কুল, ব্যবসা এবং বাসস্থানের সহজ পরিবহন সরবরাহ সহ ভ্রমণ, সাইকেল চালানো, ট্রানজিট ইত্যাদির বিভিন্ন পরিসরকে সমন্বিত করে বিস্তৃত লক্ষ্য অর্জন, এবং অটোমোবাইল এবং জ্বালানীর ব্যবহার, নির্গমন এবং পরিবেশগত ক্ষয়ক্ষতি হ্রাস করা ও এর অন্তর্ভূক্ত। জ্যামিতিক রোডওয়ে ডিজাইনটি তিনটি প্রধান অংশে ভাগ করা যেতে পারে: প্রান্তিককরণ(এলাইনমেন্ট), প্রোফাইল এবং ক্রস-সেকশন(রাস্তার অভ্যন্তরীন গঠন ও পুরুত্ব)। সমন্বিতভাবে তারা রোডওয়ের জন্য একটি ত্রি-মাত্রিক বিন্যাস(লেয়াউট) সরবরাহ করে।
প্রান্তিককরণটি(এলাইনমেন্ট) হ'ল রাস্তাটির ্মূল, অনুভূমিক স্পর্শক এবং বক্ররেখার একটি দল হিসাবে সংজ্ঞায়িত।
প্রোফাইল হ'ল রাস্তার উল্লম্ব দিক(ফ্রন্ট ভিউ), উচু শীর্ষস্থান এবং ্নিচু বক্ররেখা এবং তাদের সংযোগকারী সোজা গ্রেড লাইন।
ক্রস সেকশন তাদের পার্শ্ব ঢাল এর পাশাপাশি যানবাহন এবং সাইকেল লেন এবং ফুটপাতের অবস্থান এবং সংখ্যা দেখায়। ক্রস বিভাগগুলি জ্যামিতিক নকশার বিভাগের বাইরে পয়োঃনিষ্কাষন বৈশিষ্ট্য, ফুটপাথর কাঠামো এবং অন্যান্য আইটেমগুলিও দেখায়।