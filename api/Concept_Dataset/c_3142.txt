১৮৯৬ সালে আধুনিক অলিম্পিকের জন্ম থেকেই গ্রীষ্মকালীন অলিম্পিকে দৌড়বাজীর প্রতিযোগিতা অনুষ্ঠিত হয়ে আসছে। এই গোত্রের খেলা প্রাচীন অলিম্পিক গেমসেরও অবিচ্ছেদ্য অংশ ছিল। আধুনিক অলিম্পিকে দৌড়বাজীর প্রধাণ বিভাগগুলি হল, ট্র্যাক ও ফিল্ড বিভাগ, পথ দৌড় বিভাগ, এবং প্রতিযোগিতামূলক হন্টন বিভাগ। শুরুর দিকে ক্রস কান্ট্রি দৌড় বিভাগও ছিল কিন্তু ১৯২৪ গ্রীষ্মকালীন অলিম্পিক পর থেকে এটি বাদ যায়।

