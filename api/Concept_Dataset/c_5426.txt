দৈনিক আমার দেশ বাংলাদেশের একটি বেসরকারি দৈনিক পত্রিকা। বিশিষ্ট ব্যবসায়ী ও রাজনীতিবিদ মোসাদ্দেক আলী ফালু যৌথ অংশীদারত্বের মালিকানায় পত্রিকাটি প্রতিষ্ঠা করেন। ২০০৪ সাল থেকে পত্রিকাটির প্রকাশনা শুরু হয়। ২০১৩ সালের এপ্রিলে বন্ধ হওয়ার পূর্ব পর্যন্ত মাহমুদুর রহমান পত্রিকাটির সম্পাদক হিসেবে দ্বায়িত্ব পালন করছিলেন। কাগজে প্রকাশে বাধাপ্রাপ্ত হয়ে পত্রিকাটি অনলাইনে প্রকাশ চালু রাখলেও ২০১৬ সালের ৪ঠা আগস্ট অনলাইন সংস্করণটিও বন্ধ করে দেওয়া হয়।