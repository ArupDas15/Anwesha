পূর্বা দাম একজন ভারতীয় বাঙালি রবীন্দ্রসঙ্গীত শিল্পী ছিলেন। পূর্বা দাম ১৯৮০-র দশকের শুরুতে পশ্চিমবঙ্গে খ্যাতিলাভ করতে শুরু করেন এবং দশকের শেষভাগে সমসাময়িককালের অন্যতম প্রধান রবীন্দ্রসঙ্গীত শিল্পী হিসেবে স্বীকৃতি লাভ করেন। তোমার তরী বাওয়া,সীমার মাঝে অসীম তুমি, মধুর রূপে বিরাজো সহ রবির গান নিয়ে একাধিক জনপ্রিয় অ্যালব্যাম রেকর্ড করেছেন পূর্বা দাম। তিনি কিংবদন্তি শিল্পী সুচিত্রা মিত্রের ছাত্রী ছিলেন। ২০১৩ সালে পশ্চিমবঙ্গ সরকার তাঁকে 'সঙ্গীত সম্মান' প্রদান করে। ১৯ সেপ্টেম্বর ২০২০ সালে দক্ষিণ কলকাতার নিজ বাড়িতে তিনি মৃত্যুবরণ করেন।

