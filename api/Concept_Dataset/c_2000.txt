২০১৬ সালের  ১৫-১৬ই জুলাই তুরস্কের রাষ্ট্রপতি রেজেপ তাইয়িপ এরদোয়ান এবং তার সরকারের বিরুদ্ধে সেনাবাহিনীর একটি অংশ অভ্যুত্থান করার প্রচেষ্টা করে ব্যর্থ হয়েছে। তুর্কি শান্তি পরিষদ নামক সংগঠন এই অভ্যুত্থানের জন্য দায়ী। এতে কমপক্ষে ২৯০ জন নিহত এবং ১,৪৪০ জনের বেশি আহত হয়। আঙ্কারায়, তুরস্কের পার্লামেন্ট ও রাষ্ট্রপতির প্রাসাদে বোমা হামলা চালানো হয়েছিল। গুলির শব্দ আংকারা এবং ইস্তানবুলের প্রধান বিমানবন্দরের কাছাকাছি থেকেও  শোনা যায়।ঘটনার প্রতিক্রিয়া জাতীয় এবং আন্তর্জাতিকভাবে উভয়ই মূলত অভ্যুত্থানের বিরুদ্ধে ছিল। তুরস্কের প্রধান বিরোধী দল অভ্যুত্থান প্রচেষ্টার নিন্দা করেছে। এছাড়া বিভিন্ন আন্তর্জাতিক নেতারা-যেমন, মার্কিন যুক্তরাষ্ট্র, ন্যাটো এবং ইউরোপীয় ইউনিয়ন থেকে তুরস্কের গণতান্ত্রিক প্রতিষ্ঠান এবং ডেশের নির্বাচিত প্রতিনিধিদের প্রতি সম্মান প্রদর্শনের জন্য আহ্বান জানিয়েছে। একটি প্রস্তাবিত জাতিসংঘ নিরাপত্তা পরিষদের বিবৃতিতে অভ্যুত্থানের নিন্দা জানিয়েছে। তবে অস্থায়ী সদস্য মিশর তা গ্রহণ করেনি।বর্তমান ক্ষমতাসীন সরকার দ্রুত একে ব্যর্থ অভ্যুত্থান প্রচেষ্টা ঘোষণা করে এবং জড়িতদের বিচার শুরু করে। তুরস্কের প্রধানমন্ত্রী বিনালি ইলদিরিম প্রথম আনুষ্ঠানিক প্রতিক্রিয়া প্রদর্শন করেছেন। একদিন পরে তিনি গণমাধ্যমের উদ্দেশের ভাষণে বলেন, অবস্থা "সম্পূর্ণরূপে নিয়ন্ত্রণে" রয়েছে। ২,৮৩৯ জন সৈন্য এবং ২,৭৪৫ জন বিচারকসহ মোট আটক সংখ্যা ৬,০০০ জন। রাষ্ট্রপতি রেজেপ তাইয়িপ এরদোয়ান সৈন্যদের সাথে গুলেন আন্দোলনের সম্পর্ক আছে বলে দায়ী করেছেন। একে সরকারের অভ্যুত্থান প্রচেষ্টা পরিকল্পনার জন্য FETÖ নামে একটি সন্ত্রাসী সংগঠন হিসেবে সরকার কর্তৃক মন্তব্য করা হয়। তবে আন্দোলনের আধ্যাত্মিক নেতা এবং নির্বাসিত ধর্মীয় নেতা ফেতহুল্লাহ গুলেন অভ্যুত্থানের নিন্দা জানিয়ে এবং অভ্যুত্থানের সাথে নিজের কোন প্রকার সম্পৃক্ততা অস্বীকার করেন।