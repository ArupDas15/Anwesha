ইমরে নাজ্য ([ˈimrɛ nɒɟ]; হাঙ্গেরীয়: ˈimrɛ nɒɟ; জন্ম: ৭ জুন, ১৮৯৬-মৃত্যু: ১৬ জুন, ১৯৫৮) ছিলেন হাঙ্গেরির বিশিষ্ট সমাজতান্ত্রিক রাজনীতিবিদ। তিনি গণপ্রজাতন্ত্রী হাঙ্গেরির মন্ত্রীপরিষদে দুই মেয়াদে সভাপতি ছিলেন। ১৯৫৬ সালে অনুষ্ঠিত হাঙ্গেরির বিপ্লব ব্যর্থতায় পর্যবসিত হওয়ায় সোভিয়েত হস্তক্ষেপে তার সোভিয়েত বিরোধী সরকারের পতন ঘটে। ফলশ্রুতিতে দুই বছর পর নাজ্যের প্রাণদণ্ড কার্যকর হয়।