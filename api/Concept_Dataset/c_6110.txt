কল্ডান (রুশ: Колдун  বাংলা অর্থ -যার জাদুকরী ক্ষমতা আছে)  ছিল রাজকীয় রাশিয়ান নৌবাহিনীর জন্য ১৮৬০ দশকের মধ্যবর্তী সময়ে নির্মিত উরাগান-শ্রেণীর একটি মনিটর। এর ডিজাইন আমেরিকান পাজাইক শ্রেণীর মনিটরের উপর ভিত্তি করে করা হলেও রাশিয়ান ইঞ্জিন, অস্ত্র বহন করার জন্য এবং রাশিয়ান নির্মাণশৈলীর ছাপ রাখতে তা কিছুটা পরিবর্তন করা হয়। এটি ছিল তার শ্রেণীর দুইটি জাহাজের একটি, যার অংশগুলো বেলজিয়ামে বানানো হলেও পুরো জাহাজকে সংযোজন করা হয় রাশিয়াতে। জাহাজটি সক্রিয় ছিল শুধুমাত্র যখন ফিনল্যান্ড উপসাগর বরফে ঢাকা না থাকত তখন এবং এটি তার কর্মসময়ের সবটুকুই কাটিয়েছে বাল্টিক নৌবহরে, যার খুব কমই জানা সম্ভব হয়েছে। ১৯০০ সালে একে নৌবাহিনীর  তালিকা থেকে বের করে দেওয়া হয় এবং ১৯০৩ সালে একে কয়লাবাহী জাহাজ হিসেবে পুনরায় নিয়োগ দেওয়া হয় এবং এর নামকরণ করা হয় বারঝা নং ৩২৪ (Barzha No. 324)। সোভিয়েত কর্তৃক ১৯১৮ সালে পরিত্যক্ত হওয়ার পর ফিন্স কর্তৃক এই জাহাজটি ভেঙ্গে ফেলা হয়।