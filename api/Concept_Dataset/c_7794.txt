আব্দুর রউফ (১১ নভেম্বর ১৯৩৩ - ২৭ ফেব্রুয়ারি ২০১৫) ছিলেন বাংলাদেশ নৌবাহিনীর একজন কর্মকর্তা, বাংলাদেশের স্বাধীনতা যুদ্ধের সংগঠক এবং রাজনীতিবিদ। তিনি গণফোরামের সভাপতিমণ্ডলীর সদস্য হিসেবে দায়িত্ব পালন করেন। তিনি ১৯৬৮ সালে দায়ের করা আগরতলা ষড়যন্ত্র মামলার অন্যতম অভিযুক্ত ছিলেন। ২০১১ সালে বাংলা একাডেমি তাকে সম্মানসূচক ফেলোশিপ প্রদান করে। মুক্তিযুদ্ধে বিশেষ অবদানের জন্য বাংলাদেশ সরকার ২০২০ সালে তাকে মরণোত্তর স্বাধীনতা পদকে ভূষিত করে।