সংযুক্ত আরব আমিরাত জাতীয় ক্রিকেট দল (আরবি: فريق الإمارات الوطني للكريكيت‎‎) আন্তর্জাতিক ক্রিকেট খেলার জন্য সংযুক্ত আরব আমিরাতের জাতীয় ক্রিকেট দলের প্রতিনিধিত্ব করছে। ১৯৮৯ সালে আন্তর্জাতিক ক্রিকেট কাউন্সিলের (আইসিসি) অনুমোদিত সদস্য হয় এবং পরের বছরই ১৯৯০ সালে সহযোগী সদস্যের মর্যাদা পায়। আমিরাত ক্রিকেট বোর্ডের মাধ্যমে সংযুক্ত আরব আমিরাত দলটি পরিচালিত হচ্ছে। বর্তমানে দলের অধিনায়কত্ব করছেন খুররম খান ও কোচের দায়িত্ব পালন করছেন পাকিস্তানের আকিব জাভেদ।