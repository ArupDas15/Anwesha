সুবাস মধুসন পনবীরা আরচ্ছিলাগে ডন (ইংরেজি: Subash Madushan; জন্ম: ৩১ মে ১৯৯০; সুবাস মধুসন নামে সুপরিচিত) হলেন একজন শ্রীলঙ্কান পেশাদার ফুটবল খেলোয়াড়। তিনি বর্তমানে শ্রীলঙ্কান ক্লাব শ্রীলঙ্কা নৌবাহিনী এবং শ্রীলঙ্কা জাতীয় দলের হয়ে রক্ষণভাগের খেলোয়াড় হিসেবে খেলেন। তিনি মূলত কেন্দ্রীয় রক্ষণভাগের খেলোয়াড় হিসেবে খেললেও মাঝেমধ্যে ডান পার্শ্বীয় রক্ষণভাগের খেলোয়াড় হিসেবে খেলেন।
২০১৪–১৫ মৌসুমে, শ্রীলঙ্কান ক্লাব শ্রীলঙ্কা নৌবাহিনীর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন। ২০১৪ সালে, শ্রীলঙ্কার হয়ে আন্তর্জাতিক পর্যায়ে অভিষেক করেছেন; শ্রীলঙ্কার জার্সি গায়ে তিনি এপর্যন্ত ১৫ ম্যাচে ১টি গোল করেছেন।