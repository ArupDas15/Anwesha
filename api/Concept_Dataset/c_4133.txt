আবওয়া অভিযান বা গাজওয়ায়ে আবওয়া ২ হিজরির সফর মাসে (আগস্ট ৬২৩ খ্রিষ্টাব্দ) সংঘটিত হয়। ৭০জন সদস্য নিয়ে গঠিত বাহিনীকে মুহাম্মাদ  এই অভিযানে নেতৃত্ব দিয়েছেন। কুরাইশ কাফেলার পথরোধ করার জন্য তিনি এই অভিযানের নেতৃত্ব দেন। এক পর্যায়ে তিনি তাদের নিয়ে ওয়াদ্দান পৌছান। তবে বাহিনীটি কুরাইশদের মুখোমুখি হতে পারেনি। এই অভিযানকালে বনু দামরার সাথে মুহাম্মাদ  এর মৈত্রী চুক্তি হয়েছিল। এটি প্রথম কোনো অভিযান যাতে মুহাম্মাদ  সশরীরে নেতৃত্ব দিয়েছেন। বাহিনীটি মোট ১৫দিন মদিনার বাইরে ছিল। বাহিনীর পতাকা ছিল সাদা এবং হামজা ইবনে আবদুল মুত্তালিব ছিলেন বাহিনীর পতাকাবাহক।

