১৯১৫ সিঙ্গাপুর বিদ্রোহ (১৯১৫ সিপাহী বিদ্রোহ বা ৫ম নেটিভ লাইট ইনফ্রেন্ট্রির বিদ্রোহ বলেও পরিচিত) শীর্ষক বিদ্রোহ প্রথম বিশ্বযুদ্ধ চলাকালীন সময়ে সিঙ্গাপুরে সংঘটিত হয়। এসময় ৮৫০ জন ভারতীয় সৈনিকের প্রায় অর্ধেক ব্রিটিশদের বিরুদ্ধে বিদ্রোহ করে। এই বিদ্রোহের সাথে গদর বিদ্রোহের সম্পর্ক ছিল। ১৯১৫ সালের ১৫ ফেব্রুয়ারি সংঘটিত এই বিদ্রোহ সাতদিন পর্যন্ত স্থায়ী হয় এবং এতে ৪৭ জন ব্রিটিশ সৈনিক ও স্থানীয় বেসামরিক ব্যক্তি মারা যায়। শেষপর্যন্ত ব্রিটিশ বাহিনী ও মিত্র নৌ শক্তি এই বিদ্রোহ দমন করে।