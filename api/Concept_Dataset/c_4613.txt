জনসংখ্যা বংশাণুবিজ্ঞান(Population genetics; পপুলেশন জেনেটিকস) বংশাণুবিজ্ঞানের একটি শাখা, যেখানে জনসংখ্যার মধ্যকার বংশাণুগত মিল ও অমিল নিয়ে আলোচনা করা হয়। একই গোষ্ঠীর মধ্যকার বংশাণুগত ভিন্নতা এবং অভিন্নতা ছাড়াও একাধিক গোষ্ঠীর মধ্যকার বংশাণুগত সম্পর্কও পপুলেশন বংশাণুগত্সের আলোচনার বিষয়। বংশাণুবিজ্ঞানের এই শাখা বিবর্তনীয় জীববিজ্ঞানের অংশ। এই শাখা অভিযোজন, প্রজাত্যায়ন এবং জনসংখ্যার গঠন নিয়ে গবেষণা করে থাকে।  আধুনিক বিবর্তনীয় সংশ্লেষণের বিকাশে একটি অনন্য গুরুত্বপূর্ণ উপাদান স্বরূপ কাজ করেছে জনসংখ্যা বংশাণুবিজ্ঞান।রোনাল্ড ফিশার, সিওয়াল রাইট, জে বি এস হালডেন এর ধারণার প্রবক্তা। ঐতিহাসিকভাবে দেখলে এটি পরিমানগত বংশাণুবিজ্ঞান এবং উচ্চতর গণিতের সাথে সম্পর্কিত হলেও, আধুনিককালে তত্ত্বীয়ভাবে, পরীক্ষাগারে এবং মাঠপর্যায়ে জনসংখ্যা বংশাণুবিজ্ঞান নিয়ে কাজ হচ্ছে। জনসংখ্যা বংশাণুতত্বের কাঠামো পরিসংখ্যানের দিক দিয়ে ডিএনএ সিকুয়েন্স ডাটা এবং ধারণা প্রমাণ/ বাতিলে ব্যবহার হয়।