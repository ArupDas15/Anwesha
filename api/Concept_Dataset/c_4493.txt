এনামুল করিম নির্ঝর বাংলাদেশী চলচ্চিত্র পরিচালক। তিনি বেশ কিছু প্রামাণ্য চিত্র নির্মাণ করার পর ২০০৭ সালে প্রথম পূর্ণদৈর্ঘ্য চলচ্চিত্র আহা! নির্মাণ করেছেন। তার এই ছবিটি চারটি বিভাগে জাতীয় চলচ্চিত্র পুরস্কার লাভ করেছে। চলচ্চিত্রটি মিউনিখ আন্তর্জাতিক চলচ্চিত্র উৎসবেও প্রদর্শিত হয়েছে। কর্মজীবনে তিনি একজন স্থপতি ও ব্যবসায়ী। নির্ঝরের প্রথম পক্ষে এক পুত্রসন্তান আছে। তার নাম রৌদ্র সাকিব করিম। তিনি একাধারে স্থপতি, চলচ্চিত্রকার, আলোকচিত্রী, গীতিকার, সুরকার ও লেখক। তার কথা ও সুরে ১০১টি গানের সংকলন নিয়ে প্রথম অ্যালবাম ‘এক নির্ঝরের গান: ০০১’ ইতোমধ্যে শ্রোতাপ্রিয় হয়েছে। অ্যালবামটিতে নতুন ও পুরনো মিলিয়ে ৪৩ জন শিল্পী গানগুলোতে কণ্ঠ দিয়েছেন।

