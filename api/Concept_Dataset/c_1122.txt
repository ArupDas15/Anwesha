ব্যাংক বিবরণী (ইংরেজি: Bank Statement) (অন্যনাম হিসাব বিবরণী) হল নির্দিষ্ট সময়ের মধ্যে কোন ব্যক্তি বা প্রতিষ্ঠানের ব্যাংক হিসাবে সঙ্ঘটিত আর্থিক লেনদেনসমুহের অফিসিয়াল সংক্ষিপ্ত বিবরণী। এই বিবরণী ব্যাংক কর্তৃক প্রস্তুতকৃত। সাধারণত একটি ব্যাংক বিবরণীতে ব্যাংক হিসাব নম্বর, হিসাবধারীর নাম ও ঠিকানা, হিসাবের ধরন, তারিখ অনুযায়ী লেনদেনের সংক্ষিপ্ত বর্ণনা এবং অন্যান্য প্রাসঙ্গিক তথ্য উল্লেখ থাকে।