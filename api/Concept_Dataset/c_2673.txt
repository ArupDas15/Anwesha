হিন্দু পৌরণিক কাহিনীতে, সরমা (সংস্কৃত: 
सरमा)  কে দেবতাদের মহিলা কুকুর  বা দেব-শুনি বলা হয়। হিন্দুধর্মের প্রথম দিকের গ্রন্থ ঋগ্বেদে এর উল্লেখ রয়েছে, যেখানে তিনি দেবতাদের রাজা ইন্দ্রকে পণিদের (যারা এক শ্রেণীর অসুর ,কৃপণ, এবং বলি বিসর্জন থেকে বিরত থাকেন) দ্বারা চুরি করা ঐশ্বরিক গরু পুনরুদ্ধারে সাহায্য করেন। এই কিংবদন্তি পরবর্তী অনেক গ্রন্থে ইঙ্গিত করা হয়েছে এবং সরমা প্রায়ই ইন্দ্রের সাথে সম্পর্কিত। মহাকাব্য মহাভারত এবং কিছু পুরাণও সরমার সংক্ষিপ্ত উল্লেখ করে।

প্রথম দিকের ঋগ্বৈদিক রচনাগুলি সরমাকে কুকুর  হিসাবে চিত্রিত করে না। কিন্তু পরবর্তীকালে বৈদিক পুরাণ এবং ব্যাখ্যাগুলি সাধারণত  তাকে সমস্ত কুকুরের মা হিসাবে বর্ণনা করা হয়েছে। বিশেষ করে দেবতা যমের চার চোখের কণিকা কুকুরের মা হিসেবে এবং কুকুরগুলিকে সারমেয় নাম দেওয়া হয়েছে। একটি ধর্মগ্রন্থ সরমাকে সমস্ত বন্য পশুর মা বলে বর্ণনা করেছে।