বক্স অফিস বা টিকেট ঘর বলতে মূলত একটি স্থানকে নির্দেশ করে যেখানে দর্শক বা জনসাধারণের কাছে কোন আয়োজন বা প্রদর্শনীর প্রবেশাধিকারের অনুমতিপত্র বা টিকেট বিক্রি করা হয়ে থাকে। সাধারণত থিয়েটার মালিকপক্ষ অথবা লগ্নিকারীরা প্রাচীরের অভ্যন্তরে অবস্থান করে একটি সরু ফটক বা গর্তের মাধ্যমে টিকেটসংক্রান্ত লেনদেন সম্পন্ন করে থাকে।
প্রচলিত অর্থে, চলচ্চিত্রের প্রেক্ষাপটে বক্স অফিস কথাটি মূলত কোন থিয়েটার অথবা চলচ্চিত্রের ব্যবসায়ের পরিমাণকে নির্দেশ করে থাকে, যেখানে কোন প্রযোজনা যে পরিমাণ অর্থ আয় করতে সক্ষম হয় তার উপর ভিত্তি করে সংশ্লিষ্ট চলচ্চিত্রটি "বক্স অফিস হিট" এবং "বক্স অফিস ফ্লপ" বাক্যাংশের মাধ্যমে ব্যবসায়িকভাবে সফল অথবা বিফল কিনা তা নির্ণয় করা যায়।