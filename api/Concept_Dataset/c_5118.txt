২০০৮ অলিম্পিক গেমসে মহিলাদের ম্যারাথন দৌড়ানোর প্রতিযোগিতা আগস্টের ১৭ তারিখে বিশেষভাবে এই প্রতিযোগিতার জন্য বানানো বেইজিং শহরের পথে অনুষ্ঠিত হয় আর শেষ হয় বেইজিং ন্যাশনাল স্টেডিয়ামে। যোগ্যতানির্ণায়ক মাপকাঠি ছিল ২:৩৭:০০ (A মান) এবং ২:৪২:০০ (B মান)।রোমানিয়ার কনস্ট্যান্টিনা ডিটা-টমেস্কু এক মিনিটেরও বেশি ব্যবধানে ২:২৬:৪৪ সময়ে বিজয়িনী হন। কেনিয়ার ক্যাথেরিন দেরিবা ২:২৭:০৬ সময়ে দ্বিতীয় স্থান অধিকার করেন। ও একটু পিছনে থেকে চীনের ঝৌ চুনঝিউ ২:২৭:০৭ সময়ে তৃতীয় হন।
পূর্ববর্তী গোটা বছরটাই চোট-আঘাতের সমস্যায় জর্জরিত থেকেও বিশ্বরেকর্ডধারিনী যুক্তরাজ্যের পাওলা র‌্যাডক্লিফ এই প্রতিযোগিতায় অংশ নেন। কিন্তু শীঘ্রই পায়ে খিঁচুনি তাকে থামতে বাধ্য করে। ব্যায়াম করে কিছুটা উপশম হলে তিনি আবার দৌড় শুরু করেন ও ২৩তম হয়ে ২:৩২:৩৮ সময়ে দৌড় শেষ করেন।