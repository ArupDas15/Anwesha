ভূতের গল্প হলো একটি কল্পকাহিনী বা নাটক, যেটাতে কোনো ভূত বা ভূতবিশ্বাসী চরিত্র থাকে। গল্পে "ভূত" স্বেচ্ছায় আসতে পারে, আবার জাদুবলেও তাকে ডেকে আনা হতে পারে। আর ভূতের সাথে "হানাবাড়ি" বা "আছর" এসবের কথাও বলা হয়, যখন নাকি কোনো অতিপ্রাকৃত সত্তা কোনো স্থান, বস্তু বা ব্যক্তির সঙ্গে লেগে থাকে।.কথ্যভাবে যেকোনো ভয়ংকর গল্পকেই "ভূতের গল্প" বলা চলে। তবে সীমিত অর্থে, এটি হবে ছোটগল্প রূপে একটি বর্গসাহিত্য। এটি একধরনের অতিপ্রাকৃত কাহিনী নির্দিষ্টভাবে "অলৌকিক কাহিনী", আর প্রায়শই ভৌতিক কাহিনী।
ভূতের গল্পগুলো পুরোপুরি ভয়ানক হবার কথা থাকলেও লেখকেরা হাস্যরস থেকে নীতিকথা সবকিছুই এতে ঢুকিয়ে দেন। গল্পে ভূতকে দেখা যায় প্রহরী হিসেবে অথবা সে অনাগত ভবিষ্যতের পূর্বাভাস দেয়। ভূতের বিশ্বাস পৃথিবীর সব সংস্কৃতিতেই বিদ্যমান, এবং হয়তো সেকারণেই ভূতের গল্পগুলো লোকদের মুখে মুখে বা লেখায় টিকে থাকে।