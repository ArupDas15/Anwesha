সারা মাইলস (জন্ম ৩১ ডিসেম্বর ১৯৪১) হলেন একজন ইংরেজ মঞ্চ ও চলচ্চিত্র অভিনেত্রী। ১৯৬২ সালে টার্মস অব ট্রায়াল চলচ্চিত্রে দিয়ে তার অভিষেক ঘটে, এবং এই কাজের জন্য তিনি সেরা নবাগত বিভাগে বাফটা পুরস্কারের মনোনয়ন লাভ করেন। পরের বছর তিনি দ্য সার্ভেন্ট (১৯৬৩) চলচ্চিত্রে অভিনয় করে শ্রেষ্ঠ ব্রিটিশ অভিনেত্রী বিভাগে বাফটা পুরস্কারের মনোনয়ন লাভ করেন। তিনি রায়ান্‌স ডটার (১৯৭০) চলচ্চিত্রে অভিনয়ের জন্য শ্রেষ্ঠ অভিনেত্রী বিভাগে একাডেমি পুরস্কার ও বাফটা পুরস্কার এবং নাট্যধর্মী চলচ্চিত্রে শ্রেষ্ঠ অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। এছাড়া তিনি ব্লোআপ (১৯৬৬), দ্য ম্যান হু লাভড ক্যাট ড্যান্সিং (১৯৭৩), হোয়াইট মিসচিফ (১৯৮৭), ও হোপ অ্যান্ড গ্লোরি (১৯৮৭) চলচ্চিত্রে অভিনয়ের জন্য সুপরিচিত।