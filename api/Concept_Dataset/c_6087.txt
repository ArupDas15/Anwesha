দ্য নোটবুক ২০০৪ সালের মার্কিন প্রণয়ধর্মী নাট্য চলচ্চিত্র। নিকোলাস স্পার্কস রচিত ১৯৯৬ সালের একই নামের উপন্যাস অবলম্বনে চলচ্চিত্রটির চিত্রনাট্য রচনা করেছেন জের্মি লেভেন। চলচ্চিত্রটি পরিচালনা করেছেন নিক ক্যাসাভেটস। চলচ্চিত্রে রায়ান গসলিং এবং র‍্যাচেল ম্যাকঅ্যাডাম্‌স ১৯৪০-এর দশকের পটভূমিতে ক্যালহন এবং অ্যালিসন "অ্যালে" হ্যামিলটন নামে দুজন প্রেমিকযুগল হিসেবে উপস্থাপিত হয়েছেন। তাদের গল্পটি বর্তমান থেকে পেছেনের দিকে বর্তমান বয়সের একজন বয়স্ক লোকের (জেমস গার্নার দ্বারা চিত্রিত) 
নেপথ্য সংলাপের মাধ্যমে বয়ান করা হয়েছে। চলচ্চিত্রে এছাড়াও অভিনয়ে ছিলেন জেনা রোলান্ডস, স্যাম শেপার্ড, জোন অ্যালেন প্রমুখ।
লিন হ্যারিস এবং মার্ক জনসনের সহ-প্রযোজিত চলচ্চিত্রটির সঙ্গীত পরিচালনা করেছেন আরন জিগম্যান। চিত্রগ্রহণ করেছেন রবার্ট ফ্রেইসে এবং সম্পাদনা করেছেন কারমেন য়ুলিন।
দ্য নোটবুক সাধারণভাবে মিশ্র সমালোচনা লাভ করলেও বক্স অফিসে সাড়া জাগায়, এবং কয়েকটি পুরস্কার এবং মনোনয়োন জিতে নেয়, যার মধ্যে রয়েছে আটিট টিন চয়েস পুরস্কার, একটি স্যাটেলাইট পুরস্কার এবং একটি এমটিভি মুভি পুরস্কার। চলচ্চিত্রটি স্লিপ৪ার হিট হয়ে উঠে এবং অর্চনা অনুসরণীয় হয়ে ওঠে। ১১ নভেম্বর ২০১২ সালে, এবিসি ফ্যামিলি চলচ্চিত্রের মুছে ফেলা দৃশ্য যুক্ত করে মূল গল্পের একটি প্রসারিত সংস্করণ প্রিমিয়ার করে।

