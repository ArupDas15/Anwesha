ভোট ব্যক্তির নিজস্ব মতামত কিংবা জনমত প্রতিফলনের একটি গণতান্ত্রিক মাধ্যম বা পদ্ধতিবিশেষ। কোন সভা কিংবা নির্বাচনে সিদ্ধান্ত গ্রহণের লক্ষ্যে ভোটের প্রয়োজন পড়ে থাকে। যিনি ভোট প্রয়োগ করেন তিনি ভোটার নামে পরিচিত। সাধারণতঃ আলোচনা, বিতর্ক কিংবা নির্বাচনী প্রচারণায় এর ভূমিকা অপরিসীম। গণতন্ত্র ও প্রজাতন্ত্র - উভয় সরকার ব্যবস্থাতেই এটির প্রয়োগ প্রায় সময়ই লক্ষ্য করা যায়।