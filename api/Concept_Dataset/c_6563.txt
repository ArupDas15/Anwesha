এসআর২২ (ইংরেজি: SR22), সাইরাস নকশায় নির্মিত এক ইঞ্জিন ও চার আসন বিশিষ্ট একটি কম্পোজিট বিমান। এই মূলত বিশিষ্ট সাইরাস এসআর২০-এর একটি উন্নত সংস্করণ। পূর্বের সাথে এটির পার্থক্য এই যে, এটি পাখার বিস্তার ও তেল ধারণ ক্ষমতা আগেরটির চেয়ে বেশি। এছাড়া এটির ইঞ্জিন ৩১০ অশ্ব ক্ষমতা বিশিষ্ট (২৩১ কিলো ওয়াট)। ব্যক্তিগত বিমান হিসেবে এটি ক্রেতাদের কাছে যথেষ্ট জনপ্রিয়, এবং এক ইঞ্জিন বিশিষ্ট চার সিটের বিমান গুলোর মধ্যে অনেক দিন ধরে এটি বিশ্বে সর্বাধিক বিক্রিত বিমান। যার সাথে তুলনা করা যায় সেসনা ৪০০ বিমানটির, কিন্তু এই শ্রেণীর বিমানগুলোর মধ্যে এটিই সেরা হিসেবে বিবেচিত।
সম্ভবত এই বিমানটি সবচেয়ে বেশি পরিচিত এর সাইরাস এয়ারক্রাফট প্যারাশুট সিস্টেমের জন্য। এটি একটি বিশেষ প্যারাশুট ব্যবস্থা যেখানে শুধু বিমানের আরোহীকে প্যারাশুটের সুবিধা না দিয়ে পুরো বিমানটিকেই প্যারাশুটের মাধ্যমে জরুরী ক্ষেত্রে ভূমিতে অবতরণ করানো যায়।