শক্তি সরবরাহ একটি যন্ত্র বা তন্ত্র যা আউটপুট কোন একটি লোড বা লোডসমষ্টিতে বৈদ্যুতিক বা অন্যান্য ধরনের শক্তির যোগান দেয়। একে কখনওবা "শক্তি সরবরাহ একক" বা "পিএসইউ" বলা হয়। শব্দটি প্রধানত তড়িৎ শক্তি যোগানদানের ক্ষেত্রেই ব্যবহৃত হয়। হঠাৎ হঠাৎ যান্ত্রিক শক্তির জন্যও ব্যবহৃত হতে পারে, তবে এছাড়া অন্য কোন শক্তির যোগানকে নির্দেশ করার ঘটনা খুবই বিরল। যে যন্ত্র বা তন্ত্র এভাবে শক্তি সরবরাহ করে তাকে "শক্তি সরবরাহকারী" নামে ডাকা যায় যদিও ইংরেজিতে এক "পাওয়ার সাপ্লাই" শব্দ দ্বারা সরবরাহ এবং সরবরাহ ব্যবস্থা উভয়কেই বোঝানো হয়। যেমন, কম্পিউটার পাওয়ার সাপ্লাইকে "কম্পিউটারের শক্তি সরবরাহকারী" নামে আখ্যায়িত করা হয়।