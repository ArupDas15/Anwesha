জেমস ওয়াটসন ক্রোনিন (২৯শে সেপ্টেম্বর, ১৯৩১ - ২৫ আগস্ট, ২০১৬) একজন মার্কিন নিউক্লীয় পদার্থবিজ্ঞানী। তার জন্ম ইলিনয়ের শিকাগো শহরে। ক্রোনিন ১৯৮০ সালে সহ গবেষক ভ্যাল লজ্‌স্‌ডন ফিচের সাথে যৌথভাবে পদার্থবিজ্ঞানে নোবেল পুরস্কার লাভ করেন। পুরস্কার প্রাপ্তির কারণ ১৯৬৪ সালের একটি পরীক্ষণমূলক আবিষ্কার। তাদের সে পরীক্ষার মাধ্যমে প্রমাণিত হয়েছিল, নির্দিষ্ট কিছু অতিপারমনবিক বিক্রিয়া মৌলিক প্রতিসাম্য নীতি লঙ্ঘন করে। আরো পরিষ্কার করে বললে, কেওন ক্ষয় বিষয়ক পরীক্ষণের মাধ্যমে তারা দেখিয়েছিলেন, একটি বিক্রিয়াকে উল্টোদিকে পরিচালিত করলে তারা মূল বিক্রিয়ার পথ যে হুবহু অনুসরণ করে কেবল তা-ই নয়, অতিপারমানবিক কণাগুলোর এ ধরনের মিথস্ক্রিয়া সময় নিরপেক্ষও বটে। এই প্রমাণের কারণেই সিপি লঙ্ঘন আবিষ্কৃত হয়।