শুভ মঙ্গল জ্যাদা সাবধান (হিন্দি: शुभ मंगल ज़्यादा सावधान, বাংলা: বিয়ের ব্যাপারে অতিরিক্ত সতর্ক হও) হচ্ছে ভারতের হিন্দি ভাষার একটি চলচ্চিত্র। সমলিঙ্গের মানুষের মধ্যকার প্রেম নিয়ে নির্মিত এই চলচ্চিত্রে আয়ুষ্মান খুরানা এবং জিতেন্দ্র কুমার অভিনয় করেছেন। ২০১৭ সালে আয়ুষ্মান খুরানা এবং ভূমি পেডনেকার অভিনীত চলচ্চিত্র শুভ মঙ্গল সাবধান চলচ্চিত্রের নামানুসারে এই চলচ্চিত্রটির নাম রাখা হয়েছে। চলচ্চিত্রটির কাহিনী লিখেছেন হিতেশ কেবল্য যিনি চলচ্চিত্রটির পরিচালনার দায়িত্বও পালন করেছেন। ২০১৯ সালের ১০ সেপ্টেম্বর চলচ্চিত্রটির শুটিং শুরু হয় এবং ১৬ই ডিসেম্বর শেষ হয়; চলচ্চিত্রটির মুক্তি তারিখ ২০২০ সালের ফেব্রুয়ারি মাসের ২১ তারিখ ঘোষণা করা হয়।