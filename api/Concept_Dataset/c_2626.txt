অপরাধ ও শাস্তি (রুশ: Преступлéние и наказáние, উচ্চারণ: প্রিস্তুপ্‌লেনিয়ে ই নাকাজানিয়ে, আ-ধ্ব-ব: [prʲɪstʊˈplʲenʲɪje ɪ nəkɐˈzanʲɪje]) ফিওদর দস্তয়েভস্কি কর্তৃক রুশ ভাষায় রচিত ১৮৬৬ সালে প্রকাশিত উপন্যাস। এর ইংরেজি অনুবাদ ক্রাইম অ্যান্ড পানিশমেন্ট। উপন্যাসটি সাহিত্য পত্রিকা দ্য রাশিয়ান মেসেঞ্জার-এ ১৯৬৬ সালের ১২ কিস্তিতে প্রকাশিত হয়। ১৯৬৭ সালের তা একত্রে প্রকাশিত হয়। এটা দস্তয়েভস্কির সাইবেরিয়ায় নির্বাসন থেকে ১০ বছর পরে ফিরে এসে তার দ্বিতীয় দীর্ঘ উপন্যাস এবং তার পরিণত বয়সের প্রথম রচনা।অপরাধ ও শাস্তি উপন্যাসে সেন্ট পিটার্সবার্গের একজন দরিদ্র প্রাক্তন আইনের শিক্ষার্থী রদিও রাস্কল্‌নিকভের মানসিক ক্লেশ ও নৈতিক দোটানা ফুটে উঠেছে। যে অর্থের জন্য একজন বিবেকবোধশূন্য মহাজনকে খুন করার পরিকল্পনা করে।