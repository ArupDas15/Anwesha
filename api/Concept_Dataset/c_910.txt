হোসে দানিয়েল ওর্তেগা সাবেদ্রা (স্পেনীয়: José Daniel Ortega Saavedra) (নভেম্বর, ১৯৪৫ জন্মগ্রহণ করেন) নিকারাগুয়ান রাজনীতিবিদ যিনি ২০১৭ সাল থেকে নিকারাগুয়ার রাষ্ট্রপতি হিসেবে দায়িত্ব পালন করছেন। তিনি ১৯৭৯ থেকে ১৯৯০ সাল পর্যন্ত নিকারাগুয়ার নেতা ছিলেন। 'জাতীয় পুনর্গঠনের জুন্তা'(junta) এর প্রধান(১৯৭৯-১৯৮৫) এবং রাষ্ট্রপতি (১৯৮৫-১৯৯০) হিসাবে তিনি দায়িত্ব পালন করেন। সান্দিনিস্তা ন্যাশনাল লিবারেশন ফ্রন্ট (স্পেনীয় ভাষায় - Frente Sandinista de Liberación Nacional; FSLN) -এর একজন নেতা হিসেবে তিনি নিকারাগুয়া জুড়ে বামপন্থী সংস্কার বাস্তবায়ন করেন।
একটি শ্রমিকশ্রেণির পরিবারে জন্মগ্রহণ করে, ছোটবেলা থেকেই নিয়াকারাগুয়ার স্বৈরশাসক আন্নাস্তাসিও সোমোজা দেবীর বিরোধিতা করতেন। পরবর্তীতে তিনি সরকারবিরোধী আন্দোলনের সাথে যুক্ত হন। ১৯৬৩ সালে ছাত্র হিসেবে সান্দিনিস্তাজ যোগদানের পর, ১৯৬৭ সালে ওর্তাগা 'শহুরে প্রতিরোধ কার্যকলাপ'(urban resistance activity) এর সাথে জড়িয়ে পড়েন এবং বেশ কয়েকবার গ্রেপ্তার হন। ১৯৭৪ সালে মুক্তি পাওয়ার পর তিনি কিউবায় নির্বাসিত হন যেখানে ফিদেল কাস্ত্রোর মার্কসবাদ-লেনিনবাদ সরকারের নিকট থেকে গেরিলা যুদ্ধের প্রশিক্ষণ নেন।