এক জবানের জমিদার হেরে গেলেন এইবার ২০১৬ সালে মুক্তিপ্রাপ্ত বাংলাদেশি হাস্যরসাত্মক পূর্ণদৈর্ঘ্য চলচ্চিত্র। ছায়াছবিটি নাজিম উদ্দিন শেখের প্রযোজনা ও উত্তম আকাশের পরিচালনায় নির্মিত হয়েছে। কঠোর জমিদারি প্রথার কাল্পনিক কাহিনির উপর নির্মিত, এই চলচ্চিত্রে অভিনয় করেছেন আমিন খান, সিলভি, ওমর সানি, কাবিলা, প্রবীর মিত্র ও আফজাল শরিফ প্রমুখ। জমিদারের নাম ভূমিকায় অভিনয়ে করেছেন জাতীয় চলচ্চিত্র পুরস্কার বিজয়ী অভিনেতা হুমায়ূন ফরীদি। চলচ্চিত্রটি হুমায়ূন ফরীদি অভিনীত সর্বশেষ ও মরণোত্তর মুক্তিপ্রাপ্ত চলচ্চিত্র। হুমায়ূন ফরীদি'র মৃত্যুর চার বছর পর ২৬ আগস্ট ২০১৬-তে চলচ্চিত্রটি বাংলাদেশের বিভিন্ন প্রেক্ষাগৃহে মুক্তি পায়।