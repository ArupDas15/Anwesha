মার্কিন সংবিধানের শিশু শ্রম সংশোধনী হলো মার্কিন যুক্তরাষ্ট্রের সংবিধানের একটি প্রস্তাবিত এবং এখনও মুলতবি সংশোধনী যা বিশেষভাবে কংগ্রেসকে "আঠারো বছরের কম বয়সী ব্যক্তিদের শ্রম" নিয়ন্ত্রণের অনুমতি প্রদান করবে। ১৯১৮ এবং ১৯২২ সালে সুপ্রিম কোর্টের আদেশের পর ১৯২৪ সালের ২ জুন এ সংশোধনী প্রস্তাব করা হয়েছিল যে, ১৪ ও ১৬ বছরের কম বয়সী কর্মচারীদের দ্বারা উৎপাদিত পণ্য নিয়ন্ত্রণ ও করের ফেডারেল আইন অসাংবিধানিক।
অধিকাংশ অঙ্গরাজ্য সরকার ১৯৩০-এর দশকের মাঝামাঝি সময়ে সংশোধনী অনুমোদন করে; যাই হোক, এটি সংবিধানের পঞ্চম অনুুুচ্ছেদ অনুযায়ী, প্রয়োজনীয় অঙ্গরাজ্যের তিন-চতুর্থাংশ দ্বারা অনুমোদিত হয়নি এবং ১৯৩৭ সাল থেকে কেউ এটি অনুমোদন করেনি। ১৯৩৮ সালের ফেয়ার লেবার স্ট্যান্ডার্ডস অ্যাক্ট পাস হওয়ার পর সংশোধনীতে আগ্রহ কমে যায়, যা ১৯৪১ সালে সুপ্রিম কোর্টের অনুমোদনে শিশু শ্রমের ফেডারেল বিধিনিয়ম বাস্তবায়ন করে।
সংশোধনটি ছিল ১৯৩৯ সালের সুপ্রিম কোর্টের সিদ্ধান্তের বিষয়, কোলম্যান বনাম মিলার (307 U.S. 433), এর সম্ভাব্য মেয়াদ শেষে বিষয়টি হয়। যেহেতু কংগ্রেস এটার অনুমোদনের জন্য সময়সীমা নির্ধারণ করেনি, তাই সংশোধনী এখনও অঙ্গরাজ্যগুলির সমীপে মুলতবি রয়েছে। এই সংশোধনী কার্যকর হওয়ার জন্য অতিরিক্ত দশটি  অঙ্গরাজ্যের অনুমোদন প্রয়োজন হবে।