মীনা (তামিল: மீனா) হচ্ছেন একজন ভারতীয় চলচ্চিত্র অভিনেত্রী; মূলত তামিল, তেলুগু, কন্নড় এবং মালয়ালম চলচ্চিত্রে অভিনয় করা মীনা কিছু হিন্দি চলচ্চিত্রেও অভিনয় করেছেন। ১৯৮২ সালে তিনি প্রথম একজন শিশুশিল্পী হিসেবে নেনজাঙ্গাল (তামিল) চলচ্চিত্রে অভিনয় করেছিলেন এবং পরে অনেক আঞ্চলিক চলচ্চিত্রে তিনি অভিনয় করেন। পরের দুই দশক মীনা প্রচুর চলচ্চিত্রে অভিনয় করেন একজন প্রাপ্তবয়স্ক শিল্পী হিসেবে।মীনা তেলুগু চলচ্চিত্র শিল্পের 'চিরসবুজ অভিনেত্রী' হিসেবে পরিচিত।  মীনা চলচ্চিত্রে অভিনয় ছাড়াও পরে টেলিভিশনে বিভিন্ন অনুষ্ঠানের বিচারক হিসেবে কাজ করেছেন এবং একজন অনুবাদ শিল্পী (ডাবিং আর্টিস্ট) হিসেবেও তার কিছুটা দক্ষতা আছে।