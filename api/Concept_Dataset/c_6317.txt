ফ্রোজান ফানা (জন্ম ১৯৬৯) ২০০৯ সালের আফগান রাষ্ট্রপতি নির্বাচনের একজন প্রার্থী ছিলেন। তিনি তার আগে কখনও রাজনৈতিক কর্মকাণ্ডের সাথে জড়িত ছিলেন না। তিনি একজন অর্থোপেডিক সার্জন ছিলেন এবং তার স্বামী আব্দুল রহমান ছিলেন আফগান বিমানমন্ত্রী।নির্বাচনী পোস্টারে নিজের ছবি ব্যবহারের জন্য তিনি ব্যাপকভাবে সমালোচিত হয়েছিলেন।২০০৯ সালের রাষ্ট্রপতি  নির্বাচনের আরেকজন প্রার্থী ছিলেন শাহলা আতা। তিনি ইতোমধ্যে আফগানিস্তানের পার্লামেন্ট লয়া জিরগার সদস্য ছিলেন। ২০০৪ সালে ১৮ জন রাষ্ট্রপতি প্রার্থীর মধ্যে মাসুদা জালাল ৬ষ্ঠ স্থান লাভের পর প্রেসিডেন্ট হামিদ কারজাই তাকে তার মন্ত্রীসভার নারী বিষয়ক প্রতিমন্ত্রী নিযুক্ত করেছিলেন।
টরোন্টো স্টারের লেখা রোসি ডিম্যানোর মতে ফ্রোজেন ফানা নারী হওয়ার কারণে প্রচারণায় বিভিন্ন ধরনের সমস্যার সম্মুখীন হয়েছিলেন। ডিম্যানো ফানার উদ্বেগকে বর্ণনা করে বলেছিলেন, "কারজাইয়ের প্রশাসনের মধ্যে তার স্বামীকে হত্যা করা হয়েছিল, কারণ তার স্বামী রাষ্ট্রপতি পদের জন্য সম্ভাব্য প্রার্থী হিসাবে আর্বিভূত হয়েছিলেন"।
ডিম্যানো ফানাকে উল্লেখ করে তার সমস্যাগুলোর উদ্ধৃত করেছেন যে ফানা অন্যন্যাও মহিলাদের কাছে রোল মডেল হয়ে উঠায় তাকে অনেক ধরনের হুমকির মুখোমুখি হতে হয়েছিল।নির্বাচনের প্রাথমিক ফলাফলে মোট ৮,১৫৯ টি ভোট পেয়ে তিনি বত্রিশ জনের মধ্যে অষ্টম হয়েছিলেন।