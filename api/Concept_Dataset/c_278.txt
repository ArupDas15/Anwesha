হিপোক্রেটিসের শপথ (Hippocratic Oath) চিকিৎসকদের ঐতিহাসিকভাবে গ্রহণ করা একটি শপথ। বহুল পঠিত গ্রীক চিকিৎসা সংক্রান্ত পাঠ্যসমূহের মধ্যে এটি অন্যতম। মূল রূপ অনুযায়ী একজন নতুন চিকিৎসককে কয়েকজন দেবতার নাম নিয়ে শিষ্টাচারের নির্দিষ্ট মান পালন করতে শপথ নিতে হয়। ঐতিহাসিক এবং পরম্পরাগত মূল্যে বহু দেশে শপথটিকে চিকিৎসকদের প্রথম পদক্ষেপ হিসাবে গণ্য করা হয়। আজকাল এর বিভিন্ন আধুনিক রূপও ব্যবহার করা হয়।
পণ্ডিতগণ বিশ্বাস করেন যে পশ্চিমী সংস্কৃতিতে চিকিৎসা বিজ্ঞানের জনক বলে মানা হিপোক্রেটিস বা তার একজন শিষ্য এই শপথ লিখেছিলেন। মূল শপথবাক্যটি পঞ্চম শতকের শেষদিকে Ionic Greek ভাষায় লেখা হয়েছিল। একে সাধারণত হিপোক্রেটিক সংগ্রহে অন্তর্ভুক্ত করা হয়।
ধ্রুপদী পণ্ডিত লুড্‌বিগ এডেল্‌ষ্টেইন এই মত পোষণ করেন যে, এই শপথ বাক্য পাইথাগোরিয়ানগণ লিখেছিল। পাইথাগোরিয়ান চিকিৎসার ধারার অভাবে এই মতবাদকে নিয়ে প্রশ্ন ওঠে।