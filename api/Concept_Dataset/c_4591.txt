লস আলামস ন্যাশনাল ল্যাবরেটরী মার্কিন যুক্তরাষ্ট্রের দুটি গবেষণাগারের একটি যেখানে নিউক্লিয়ার অস্ত্র নিয়ে গোপন গবেষণা হয়। এটি মার্কিন যুক্তরাষ্ট্রের ডিপার্টমেন্ট অব এনার্জি এর একটি গবেষণাগার। এটি নিউ মেক্সিকোতে অবস্থিত। এটি পৃথিবীর অন্যতম বৃহৎ বিজ্ঞান ও প্রযুক্তি প্রতিষ্ঠান। এখানে জাতীয় নিরাপত্তা, মহাকাশ, নবায়নযোগ্য শক্তি, সুপারকম্পিউটিং, ওষুধ, ন্যানোপ্রযুক্তি প্রভৃতি নিয়ে গবেষণা হয়। এই প্রতিষ্ঠানে প্রায় ৯০০০ মানুষ কাজ করে। এর কর্মীদের এক-তৃতীয়াংশ পদার্থবিজ্ঞানের, এক-চতুর্থাংশ প্রকৌশলী, এক-ষষ্ঠাংশ রসায়ন ও ভৌতবিজ্ঞানের এবং অবশিষ্টাংশ গণিত, কম্পিউটার বিজ্ঞান, জীববিজ্ঞান, জীববিজ্ঞান ও ভূবিজ্ঞান নিয়ে কাজ করে।