বিষাদগ্রস্ততা হল নিম্ন মেজাজ এবং বিভিন্ন ক্রিয়াকলাপ থেকে বিরত থাকার একটি মানসিক অবস্থা। এটি কোনো ব্যক্তির চিন্তাভাবনা, আচরণ, অনুপ্রেরণা, অনুভূতি এবং সুস্থতার বোধকে প্রভাবিত করতে পারে। এর লক্ষন হতে পারে বিষন্নতা, চিন্তা ও মনোযোগে অসুবিধা এবং খাদ্যাভ্যাস ও বিশ্রামের হ্রাস-বৃদ্ধি। বিষাদে ভুগছেন এমন লোকদের মধ্যে হতাশা, আশাহীনতা এবং কখনও কখনও আত্মঘাতী চিন্তাভাবনা থাকতে পারে। এটি স্বল্প মেয়াদী বা দীর্ঘমেয়াদী হতে পারে। বিষাদের মূল লক্ষণগুলোকে অ্যানহেডোনিয়া বলা হয়, যা সাধারণত মানুষের মধ্যে আমোদ উপস্থাপন করে এমন কিছু ক্রিয়াকলাপে আগ্রহ বা অনুভূতি হ্রাসকে বোঝায়। বিষাদগ্রস্ত মেজাজ হল কিছু মুড ডিসঅর্ডারের লক্ষণ, যেমনঃ মেজর ডিপ্রেশনাল ডিসঅর্ডার বা ডিস্থাইমিয়া; এটি জীবনের ঘটনাগুলোর একটি সাধারণ অস্থায়ী প্রতিক্রিয়া, উদাহরণ স্বরূপ প্রিয়জনকে হারানো; এবং এটি কিছু শারীরিক রোগের লক্ষণ এবং কিছু ঔষধ ও চিকিৎসার একটি পার্শ্ব প্রতিক্রিয়া।