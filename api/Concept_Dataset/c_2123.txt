লক্ষ্য প্রস্তাব ১৯৪৯ সালের ১২ মার্চ পাকিস্তানের গণপরিষদে গৃহীত হয়। প্রধানমন্ত্রী লিয়াকত আলি খান সেই বছরের ৭ মার্চ এটি পরিষদে উপস্থাপন করেছিলেন। এতে ঘোষণা করা হয় যে পাকিস্তানের ভবিষ্যত সংবিধান পুরোপুরি ইউরোপীয় আদলে প্রণীত না হয়ে ইসলামের আদর্শ ও গণতান্ত্রিক বিশ্বাসের উপর ভিত্তি করে প্রণীত হবে। পাকিস্তানের সংবিধানের ২(ক) অনুচ্ছেদ অনুযায়ী এই প্রস্তাব সংবিধানের অংশ।