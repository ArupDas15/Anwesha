রড টাকার (ইংরেজি: Rod Tucker; জন্ম: ২৮ আগস্ট ১৯৬৪) নিউ সাউথ ওয়েলসের অবার্ন এলাকায় জন্মগ্রহণকারী ক্রিকেট খেলার একজন জনপ্রিয় আম্পায়ার। তিনি আইসিসি’র সেরা আম্পায়ার তালিকার একজন সদস্য। তার পুরো নাম রডনি জেমস টাকার। একজন ক্রিকেটার হিসেবে তিনি সংক্ষিপ্ত সময়ের জন্য নিউ সাউথ ওয়েলস ব্লুজ দলের পক্ষ হয়ে ১৯৮৫-৮৬ থেকে ১৯৮৭-৮৮ পর্যন্ত খেলেছেন। ১৯৯১-৯২ থেকে ১৯৯৫-৯৬ মৌসুম পর্যন্ত তাসমানিয়ান টাইগার দলের সহ-অধিনায়ক ছিলেন। এছাড়াও, সংক্ষিপ্ত সময়ের জন্য ক্যানবেরা কমেটস দলের পক্ষ হয়ে অধিনায়ক/কোচ হিসেবে ১৯৯৯-২০০০ মৌসুমে অবসর গ্রহণ করেন।