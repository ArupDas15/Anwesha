ফুটবলে, পোশাক (এছাড়াও কিট, স্ট্রিপ অথবা ইউনিফর্ম হিসেবে পরিচিত) হচ্ছে খেলোয়াড় দ্বারা পরিহিত বৈশিষ্ট্যসূচক সরঞ্জাম এবং পোশাক। ফুটবল খেলার লস অফ দ্য গেমে উল্লেখিত রয়েছে যে, প্রত্যেক খেলোয়াড় অবশ্যই পোশাক পরিধান করতে হবে এবং খেলোয়াড় বা অন্য অংশগ্রহণকারীর জন্য বিপজ্জনক হবে এমন কোনও কিছু পোশাকে ব্যবহার করা যাবে না। পৃথক পৃথক প্রতিযোগিতার এরকম আরও অনেক নিয়ম নির্ধারণ করতে পারে, যেমন শার্টে প্রদর্শিত লোগোর আকার নিয়ন্ত্রণ এবং একই রকম বা অনুরূপ রঙের দলের বিরুদ্ধে পোশাক নির্ধারণ, অ্যাওয়ে খেলায় অবশ্যই পোশাকের রঙ পরিবর্তন করতে হবে।
ফুটবল খেলোয়াড়গণ সাধারণত সনাক্তকারী সংখ্যা সংবলিত পোশাক পরিধান করে। প্রকৃতপক্ষে একটি দলে ১ থেকে ১১ নম্বর পর্যন্ত খেলোয়াড়দের সংখ্যা থাকে, যা তাদের খেলার অবস্থানের সাথে সম্পর্কিত, কিন্তু পেশাদার পর্যায়ে এটি সাধারণত স্কোয়াড সংখ্যায়ন দ্বারা স্থানান্তরিত হয়, যার ফলে একটি স্কোয়াডের প্রতিটি খেলোয়াড়ের জন্য় একটি মৌসুমের জন্য একটি নির্দিষ্ট সংখ্যা বরাদ্দ করা হয়। পেশাগত ক্লাবগুলো সাধারণত তাদের শার্টে স্কোয়াড সংখ্যার উপরে (বা, প্রায়শই নিচের দিকে) খেলোয়াড়ের উপনাম বা ডাক নাম প্রদর্শন করে।

