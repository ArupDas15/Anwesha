জীবনের উৎপত্তি (ইংরেজি: Origin of life) বা অজৈবজনি (ইংরেজি: Abiogenesis) বলতে পৃথিবীপৃষ্ঠে নির্জীব পদার্থ থেকে কীভাবে প্রাণের উৎপত্তি হয়েছিল, সে সম্পর্কিত গবেষণাকে বোঝায়। নির্জীব পদার্থ থেকে জীবন্ত বস্তুতে রূপান্তর কোন একক ঘটনা নয়, বরং তা ধারাবাহিক প্রক্রিয়া।জীবনের উৎপত্তি জীবাশ্মবিজ্ঞান, রসায়ন ও আধুনিক জীবের বৈশিষ্ট সমন্বয়ে অধ্যয়ন করা হয়। এতে জীবন গঠনের পূর্বে জৈবিক প্রক্রিয়ায় মাধ্যমে কীভাবে প্রাণের সঞ্চার হয় তা আলোচনা করা হয়। জীবনের উৎপত্তি বিষয়ক অধ্যয়ন জৈবপদার্থ, রসায়ন বা জীববিজ্ঞান সম্পর্কিত হতে পারে। সাম্প্রতিক গবেষণায় এই তিনটি বিষয়কে একত্রে আলোকপাত করার চেষ্টা করা হয়েছে, কারণ বর্তমান সময়ে যে পারিপার্শ্বিকতায় জীবনের উৎপত্তি হচ্ছে তা পূর্বের থেকে ভিন্ন।