দক্ষিণ আফ্রিকা মহিলা ক্রিকেট দল পূর্ব নির্ধারিত সময়সূচী মোতাবেক জানুয়ারি, ২০১৭ সালে বাংলাদেশ সফরে আসে। এ সফরে দলটি ৫টি একদিনের আন্তর্জাতিকে অংশগ্রহণের লক্ষ্যে বাংলাদেশ মহিলা ক্রিকেট দলের বিপক্ষে প্রতিদ্বন্দ্বিতায় অবতীর্ণ হয়। প্রকৃতপক্ষে এ সফরটি অক্টোবর, ২০১৫ সালে আয়োজনের কথা ছিল। ঐ সফরে ৩টি ওডিআই ও ৪টি টি২০আই খেলা আয়োজনের ব্যবস্থা থাকলেও বিসিবি বা সিএসএ’র তরফ থেকে কোন কারণ ব্যাখ্যা করা হয়নি।
দক্ষিণ আফ্রিকা এ সিরিজে ৪-১ ব্যবধানে জয়ী হয়।