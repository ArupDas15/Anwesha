ডেল উইলেম স্টেইন (; ইংরেজি: Dale Willem Steyn; জন্ম: ২৭ জুন, ১৯৮৩) ট্রান্সভাল প্রদেশের ফালাবোরা এলাকায় জন্মগ্রহণকারী বিখ্যাত দক্ষিণ আফ্রিকান আন্তর্জাতিক ক্রিকেট তারকা। তিনি দক্ষিণ আফ্রিকা দলের পক্ষ হয়ে টেস্ট, একদিনের আন্তর্জাতিক ও টুয়েন্টি২০ আন্তর্জাতিক ক্রিকেটে নিয়মিতভাবে অংশগ্রহণ করছেন। 
টেস্ট ক্রিকেট র‌্যাঙ্কিংয়ে তিনি প্রথম স্থান তিন বছর ধরে অবস্থান করেছেন। ১৩ নভেম্বর, ২০১১ সালে ৯০০+ পয়েন্ট অর্জন করেছিলেন ডেল স্টেইন। তিনি ডানহাতি ফাস্ট বোলার হিসেবে পরিচিত। পেস বোলিং বিশেষজ্ঞ ইয়ান পন্টের নির্দেশনায় তিনি সফলতার কেন্দ্রবিন্দুতে প্রবেশ করেন।

