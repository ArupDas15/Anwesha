পেনাল্টি শুট-আউট (ইংরেজি: Penalty shootout) বা টাইব্রেকার হচ্ছে ফুটবল খেলায় ফলাফল নির্ধারণের একটি পদ্ধতি। ফুটবল প্রতিযোগিতার নকআউট পর্বে বা কোনো খেলায় মূল খেলা হবার পর ফলাফল ড্র থাকলে জয়-পরাজয় নির্ধারণ করার জন্য এই পদ্ধতি ব্যবহার করা হয়। এটি মূল খেলার পেনাল্টি কিক অংশের মতো হলেও নিয়মের কিছু ভিন্নতা রয়েছে। পেনাল্টি কিকে বলে বাধাদান করার পর তা মাঠের ভেতরে থাকলে আবারও তা আয়ত্ত্বে নিয়ে গোল দেবার সুযোগ থাকে, কিন্তু পেনাল্টি শুটআউটে গোল দেবার জন্য মাত্র একটি শট-ই বরাদ্দ থাকে।

