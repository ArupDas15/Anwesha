কণ্ঠ হচ্ছে ২০১৯ সালে মুক্তিপ্রাপ্ত ভারতীয় বাংলা ভাষার নাট্যধর্মী চলচ্চিত্র। চলচ্চিত্রটি যৌথভাবে পরিচালনা করেছেন নন্দিতা রায় এবং শিবপ্রসাদ মুখোপাধ্যায় এবং উইন্ডোজ প্রোডাকশন হাউজের ব্যানারে প্রযোজনা করেছে উইন্ডোজ। চলচ্চিত্রটি ২০১৯ সালের ১০ মে মুক্তি পায়। এই চলচ্চিত্রের অনুপ্রেরণা একজন ক্যান্সার রোগ থেকে আরোগ্য লাভকারী শ্রী বিভূতি চক্রবর্তী। ডাক্তাররা ল্যারিংজেকটমিয়ের জন্য তার স্বরযন্ত্র সরিয়ে দিয়েছিলেন, কিন্তু এই ঘটনা তাকে দমিয়ে দিতে পারেনি। তিনি সব বাধা অতিক্রম করেন এবং অন্যদের এই  সংগ্রামে সাহায্য করেন। পরিচালক শিবপ্রসাদ নিজে চলচ্চিত্রটির প্রধান চরিত্রে অভিনয় করেন।  এটি ৯২তম একাডেমি পুরষ্কারে সেরা আন্তর্জাতিক ফিচার ফিল্মের জন্য ভারতীয় প্রবেশ হিসাবে নির্বাচিত হয়।  মালয়ালম চলচ্চিত্র পরিচালক রাজেশ নায়ার এই ছবিটির পুনঃনির্মাণ অধিকার কিনেছেন, যা শব্দম হিসাবে মুক্তি পাবে ।