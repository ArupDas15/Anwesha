বাম-হাত অর্থোডক্স স্পিন বোলিং স্লো বাম-হাত অর্থোডক্স স্পিন বোলিং হিসাবে পরিচিত একপ্রকার বোলিং কৌশল। যাতে ক্রিকেট খেলায় বল ছোড়ার সময় বাম-হাতের আঙ্গুলের সাহায্যে ঘড়ির সোজা দিকের ঘুর্ণন তৈরীর মাধ্যমে স্পিন তৈরী করা হয়। 
বাম-হাত অর্থোডক্স স্পিন বলটি বামহাতি বোলারা করে থাকেন। বাম হাতের প্রথমা-তর্জনী-বৃদ্ধাঙ্গুলির সমন্বয়ে তৈরী করা স্পিন, বলটি ছোড়া হয় ক্রিকেট পিচের ডান থেকে বামে (বোলারের দৃষ্টিকোণ থেকে)।
বাম-হাত অর্থোডক্স স্পিন বোলার সাধারণত বলটি ছোড়ার পর এবং অবতরণের পূর্বে বাতাসের মধ্যে তীর্যক প্রবাহ তৈরীর চেষ্টা করে থাকে। যার ফলে ডান-হাতি ব্যাটসম্যানের বেলায় বলটি পিচে অবতরণের পর ব্যাটসম্যান থেকে দুরে সরে যেতে থাকে (অফ স্টাম্প এর দিকে)। বাতাসের মধ্যে বলের উক্ত প্রবাহ ও দিক পরিবর্তন আক্রমনের একটি কৌশল। বাম-হাত অর্থোডক্স স্পিন বোলিং অফ ব্রেক বা অফ স্পিন দুই ধরনেই হয়ে থাকে। বাম-হাত স্পিনারের প্রধান বৈচিত্র হচ্ছে টপস্পিনার, (যে গুলো ক্রিকেট পিচে অবতরণ করার পর টার্ন করে কম কিন্তু বাউন্স করে বেশি) আর্ম বল (যেগুলো একেবারেই টার্ন করে না, ডানহাতি ব্যাটসম্যানের বেলায় বোলারের হাতের অবস্থান নড়াচড়া অনুযায়ী তির্যক হয়ে যায়, ভাসমান বলও বলা হয়) এবং বাম-হাত স্পিনারের অপর প্রকৃতিটি হচ্ছে দোসরা (যেটি টার্ন করে উল্টা দিকে)।