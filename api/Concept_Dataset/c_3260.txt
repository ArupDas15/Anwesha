ডাবল ক্রিকেট খেলার পরিভাষাবিশেষ। একজন ক্রিকেটার যখন কোন একটি মৌসুমের প্রথম-শ্রেণীর খেলায় এক হাজার বা ততোধিক রান এবং একশত বা ততোধিক উইকেট লাভ করতে সক্ষমতা প্রদর্শন করেন, তখন তিনি ‘ডাবল’ লাভ করেছেন বলে চিত্রিত করা হয়। ইংল্যান্ডের বাইরে এ ধরনের অসাধারণ অর্জন লাভ করা অতীব দুঃসাধ্য। কেননা, অন্যান্য দেশে তুলনামূলকভাবে প্রথম-শ্রেণীর খেলা কম আয়োজন করা হয়ে থাকে। এমনকি ইংল্যান্ডেও সাম্প্রতিক দশকগুলোয় লিস্ট এ খেলাকে প্রাধান্য দেয়ার ফলে প্রথম-শ্রেণীর খেলা আয়োজন কম করা হচ্ছে। ১৯৮৮ সালে এ ধরনের ডাবল লাভের সর্বশেষ কৃতিত্ব প্রদর্শন করেছেন ফ্রাঙ্কলিন স্টিফেনসন।

