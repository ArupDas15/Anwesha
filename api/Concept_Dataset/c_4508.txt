কোঙ্কণী ভাষা (দেবনাগরী লিপিতে: कोंकणी; রোমান লিপিতে: Konknni; কন্নড় লিপিতে: ಕೊಂಕಣಿ; মালয়ালম লিপিতে: കൊങ്കണി; IAST: koṃkaṇī) একটি ইন্দো-আর্য ভাষা যা ভারতের কোঙ্কণ উপকূলে প্রচলিত। কোঙ্কণী ও গোয়া কোঙ্কণীতে প্রায় ৭৬ লক্ষ লোক কথা বলে।
কোঙ্কণী ভারতের অঙ্গরাজ্য গোয়ার সরকারি ভাষা এবং সমগ্র ভারতের একটি সরকারি ভাষা। কোঙ্কণী ভাষার কোন নির্দিষ্ট লিপি নেই। তবে দেবনাগরী লিপিকে সরকারি কাজকর্মে ব্যবহার করা হয়।

