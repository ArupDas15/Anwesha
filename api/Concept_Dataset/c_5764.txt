নাওমি মেলানি হ্যারিস, ওবিই (নাওমি হ্যারিস নামে পরিচিত, জন্ম: ৬ সেপ্টেম্বর, ১৯৭৬) হলেন একজন ইংরেজ অভিনেত্রী। তিনি একজন শিশু শিল্পী হিসেবে ১৯৮৭ সালে টেলিভিশন ধারাবাহিক সিমন অ্যান্ড দ্য উইচ দিয়ে তার অভিনয় জীবন শুরু করেন। তিনি পাইরেটস্‌ অফ দ্য ক্যারিবিয়ান চলচ্চিত্র ধারাবাহিকের দ্বিতীয় ও তৃতীয় পর্বে ভুডু উইচ টিয়া দালমা চরিত্রে অভিনয় করেন, এবং পরে টুয়েন্টি এইট ডেজ লেটার ও ম্যান্ডেলা: লং ওয়াক টু ফ্রিডম চলচ্চিত্রে অভিনয় করেন। তিনি জেমস বন্ড চলচ্চিত্র ধারাবাহিকে স্কাইফল ও স্পেক্টার চলচ্চিত্রে ইভ মানিপেনির ভূমিকায় অভিনয় করেন। ২০১৬ সালে তিনি সমালোচকদের প্রশংসিত মুনলাইট চলচ্চিত্র অভিনয় করেন এবং এই চলচ্চিত্রের জন্য তিনি শ্রেষ্ঠ পার্শ্ব অভিনেত্রী বিভাগে গোল্ডেন গ্লোব পুরস্কার, বাফটা পুরস্কার ও একাডেমি পুরস্কার এর মনোনয়ন লাভ করেন। ২০১৭ সালে তিনি ব্রিটিশ সাম্রাজ্যের ওবিই পদে নিয়োগ লাভ করেন।