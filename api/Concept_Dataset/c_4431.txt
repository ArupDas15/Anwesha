ভারতেশ্বর শিব মন্দির ভারতের ওড়িশা রাজ্যের রাজধানী ভুবনেশ্বরে অবস্থিত ৫ম শতকের একটি শিব মন্দির। এর অধিষ্টিত দেবতা হলো একটি চক্রাকার যৌনি পীঠস্থ শিবলিঙ্গ। ধর্মীয় অনুষ্ঠানাদি, যেমনঃ শিবরাত্রি, এখানে উদ্‌যাপিত হয়। এই মন্দিরটি কল্পনা চক থেকে লিঙ্গরাজ মন্দিরের অভিমুখী রাস্তার বাম দিকে এবং রামেশ্বর মন্দিরের ঠিক বিপরীতে অবস্থিত। মন্দিরটিতে কলিঙ্গান ক্রমের একটি রেখা চূঁড়া আছে। এটি অদ্যাবধি টিকে থাকা ওড়িশার প্রাচীনতম মন্দিরগুলির একটি।