আহমেদ শেহজাদ (পশতু: احمد شهزاد; জন্ম: ২৩ নভেম্বর, ১৯৯১) পাঞ্জাব প্রদেশের লাহোরে জন্মগ্রহণকারী পাকিস্তানি ক্রিকেটার। ডানহাতি উদ্বোধনী ব্যাটসম্যানরূপে পাকিস্তান দলের হয়ে আন্তর্জাতিক ক্রিকেট খেলে থাকেন। প্রয়োজনে লেগ ব্রেক বোলিংও করেন তিনি। এছাড়াও, ঘরোয়া ক্রিকেটে হাবিব ব্যাংক লিমিটেড দলের হয়ে খেলেন। তিনি সাধারণত আক্রমণাত্তক ক্রিকেট খেলতে পছন্দ করেন।
আহমেদ শেহজাদ লাহোরে বসবাসকারী পাখতুন/পাঠান জাতিগোষ্ঠীর সন্তান। তিনি পশতু ভাষায় স্বাভাবিকভাবে কথা বলতে পারেন।


== খেলোয়াড়ী জীবন ==
২৪ এপ্রিল, ২০০৯ তারিখে অস্ট্রেলিয়া জাতীয় ক্রিকেট দলের বিপক্ষে একদিনের আন্তর্জাতিক ক্রিকেটে অভিষিক্ত হন শেহজাদ। দলে অন্তর্ভুক্ত হলেও অধিকাংশ সময়ই মাঠের পার্শ্বে অবস্থান করেন তিনি। টুয়েন্টি২০ আন্তর্জাতিকে নিউজিল্যান্ডের বিপক্ষে শহীদ আফ্রিদির পরিবর্তে মাঠে নেমে মাত্র ৩৪ বলে ৫৪ রান করেন যাতে ১০টি চারের মার ছিল শেহজাদের। তিনটি টুয়েন্টি২০তে ভাল ক্রীড়ানৈপুণ্য প্রদর্শন করায় পাকিস্তানের নির্বাচকমণ্ডলী শেহজাদকে ৬-ম্যাচের ওডিআইয়ে মাঠে নামান যা বিশ্বকাপের উদ্বোধনী ব্যাটসম্যানের ঘাটতি মোকাবেলায় প্রয়োজন ছিল। নিউজিল্যান্ডের বিপক্ষে সিরিজের একটি খেলায় তিনি ১১৫ রান করেন ও পাকিস্তানের বিশ্বকাপ দলে স্থান পান। শেহজাদ তার টুয়েন্টি২০ আন্তর্জাতিকে ১৫ তম ম্যাচে ৯৮* রানের পাকিস্তানি কোন ব্যাটসমানের সর্বোচ্চ রেকর্ড করেন। এর আগে করাচীতে মিসবাহ উল হকের ছিল ৮৭ রান। এছাড়াও ম্যাচে হাফিজের সাথে দ্বিতীয় উইকেটে ১৪৩ রানের জুটিও নতুন রেকর্ড। উক্ত টুয়েন্টি২০ সিরিজে অসাধারন নৈপুন্যের জন্য তাকে ম্যান অব দ্যা ম্যাচ ও সিরিজ দেওয়া হয়।


== টেস্ট ক্রিকেট ==
আহমেদ শেহজাদ অক্টোবর ২০১৩ সালে সংযুক্ত আরব আমিরাতে দক্ষিণ আফ্রিকার বিপক্ষে পাকিস্তানের এ দলের ম্যাচের জন্য তালিকাভূক্ত করা হয়। উক্ত খেলায় তিনি একটি অর্ধশতক করেন করেন এবং শান মাসুদ ও আসাদ শফিক পাশাপাশি টেস্ট স্কোয়াড ৩ অবশিষ্ট স্লটের জন্য নির্বাচন করা হয়েছিল। তবে দক্ষিণ আফ্রিকার বিরুদ্ধে ২ টেস্টে কোন ম্যাচের একাদশ তাকে নির্বাচিত করা হয় নি।
শেহজাদকে আবার শ্রীলঙ্কা বিরুদ্ধে তিনটি টেস্ট ম্যাচ সিরিজের জন্য ৩১ ডিসেম্বর ২০১৩ শুরু হওয়া সংযুক্ত আরব আমিরাত খেলার জন্য ১১ দলের সদস্য হিসেবে নাম ঘোষণা করা হয়। সীমিত ওভারের খেলায় ভাল নৈপূন্য প্রদর্শনের জন্য তাকে টেস্ট দলে নির্বাচন করা হয়েছিল। তার প্রথম টেস্ট অভিষেক হয় ৩১ ডিসেম্বর ২০১৩ এবং ইউনিস খান তার প্রথম টেস্ট ক্যাপ পরিয়ে দেন। উক্ত অভিষেক ম্যাচে তিনি প্রথম ইনিংসে ৫৫ রান ও দ্বিতীয় ইনিংসে ৩৮ রান করেন। যদিও উক্ত ম্যাচটিতে পাকিস্তানের জয়ের ব্যাপারে আশাবাদী থাকলেও শেষ পর্যন্ত ড্র হয়।


== শেহজাদের আন্তর্জাতিক শতকসমূহ ==


=== টেস্ট শতক ===
কলাম রান, * বোঝান হয়েছে অপরাজিত
কলাম শিরোনাম ম্যাচ উল্লেখ করা হয়েছে খেলোয়াড়ের কর্মজীবনের ম্যাচ সংখ্যা


=== একদিনের আন্তর্জাতিক শতকসমূহ ===


=== টুয়েন্টি২০ আন্তর্জাতিক শতকসমূহ ===
কলাম রান, * বোঝান হয়েছে অপরাজিত
কলাম শিরোনাম ম্যাচ উল্লেখ করা হয়েছে খেলোয়াড়ের কর্মজীবনের ম্যাচ সংখ্যা


== খেলার ধরণ ==
আহমেদ শেহজাদ ডানহাতি উদ্বোধনী খেলোয়াড়। তিনি মারমুখী খেলা খেলতে পছন্দ করেন। তিনি হলেন পাকিন্তানের অন্যতম একজন ফিল্ডার এবং তিনি অধিকাংশ সময় পয়েন্টে ফিল্ডিং করে থাকেন। শেহজাদের লক্ষ্য হল রিকি পন্টিং এর মত আক্রমণাত্মক ক্রিকেট খেলা এবং ভবিষ্যতে আরও বেশি শতক সংগ্রহ করা।


== আরও দেখুন ==
শহীদ আফ্রিদি
উমর আকমল
পাকিস্তান জাতীয় ক্রিকেট দল
২০১২ বাংলাদেশ প্রিমিয়ার লীগ
২০১৩ পাকিস্তান ক্রিকেট দলের ওয়েস্ট ইন্ডিজ সফর


== তথ্যসূত্র ==


== বহিঃসংযোগ ==
ইএসপিএনক্রিকইনফোতে আহমেদ শেহজাদ  (ইংরেজি)ক্রিকেটআর্কাইভে আহমেদ শেহজাদ   (সদস্যতা প্রয়োজনীয়) (ইংরেজি)