মহাবিশ্বের চূড়ান্ত পরিণতি (Ultimate fate of the Universe) আধুনিক ভৌত বিশ্বতত্ত্বের একটি অতি গুরুত্বপূর্ণ আলোচিত বিষয়। মহাবিশ্বের আদৌ কোন পরিণতি বা শেষ আছে কি-না এবং থাকলেও তা ঠিক কি-রকম হতে পারে এ নিয়েই এই বিষয়ে আলোচনা করা হয়। মহাবিশ্বের সৃষ্টি সম্বন্ধে যখনই মহা বিস্ফোরণ তত্ত্ব জনপ্রিয়তা লাভ করেছে তখনই এর পরিণতি অবশ্যম্ভাবী হয়ে দেখা দিয়েছে। মহাবিশ্বের সম্প্রসারণের হার এবং এর অভ্যন্তরস্থ পদার্থসমূহের গড় ঘনত্বের উপরই এই পরিণতি নির্ভর করছে।