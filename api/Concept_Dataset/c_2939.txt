ভারত ২০১০ কমনওয়েলথ গেমস আয়োজন করে, যা ২০১০ সালের ৩ থেকে ১৪ অক্টোবর পর্যন্ত দিল্লিতে অনুষ্ঠিত হয়। ভারত ৩৮ টি স্বর্ণপদক সহ মোট ১০১ টি পদক জয় করে এবং গেমসে অস্ট্রেলিয়ার পরে দ্বিতীয় স্থানে অর্জনে সক্ষম হয়। গেমসের ইতিহাসে প্রথমবারের মত ভারত মোট ১০০টিরও বেশি পদক জয় করে। গেমসের ইতিহাসে প্রথমবারের মতো ভারত জিমন্যাস্টিক্সে পদক জয় করে; আশিস কুমার একটি রৌপ্য পদক ও একটি ব্রোঞ্জ পদক জয়ী হন। কৃষ্ণা পুনিয়া মহিলাদের ডিসকাস থ্রোতে সোনা জয় করেন, ফলে ভারত ৫২ বছরের ব্যবধানের পর অ্যাথলেটিক্সে স্বর্ণপদক জয়ী হয় এবং যখন গীতা ফোগাট মহিলাদের কুস্তিতে ভারতের প্রথম স্বর্ণপদক জয়ী হয়।