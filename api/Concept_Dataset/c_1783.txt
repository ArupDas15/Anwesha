সেফ হাউস ২০১২ সালে মুক্তিপ্রাপ্ত একটি মার্কিন অ্যাকশন থ্রিলার ধাঁচের চলচ্চিত্র। এটি পরিচালনা করেছেন ড্যানিয়েল এস্পিনোসা এবং এতে অভিনয় করেছেন ডেনজেল ওয়াশিংটন, রায়ান রেনল্ডস সহ আরো অনেকে। ছায়াছবিটি ২০১২ সালের ১০ ফেব্রুয়ারি ইউনিভার্সাল পিকচার্স উত্তর আমেরিকায় মুক্তি দেয়।  চলচ্চিত্রটির ধারণ কাজ দক্ষিণ আফ্রিকার কেপ টাউনে সম্পন্ন হয়। এটির প্রথম প্রদর্শনী হয় নিউ ইয়র্ক সিটিতে ২০১২ সালের ৭ ফেব্রুয়ারি আর প্রেক্ষাগৃহে মুক্তি পায় ১০ ফেব্রুয়ারি, ২০১২ তারিখে।