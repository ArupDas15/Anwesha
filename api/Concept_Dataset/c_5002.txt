অপেক্ষা আবু সাইয়ীদ পরিচালিত ২০১০ সালের বাংলাদেশী নাট্য চলচ্চিত্র। ছবিটির কাহিনি, চিত্রনাট্য ও সংলাপ লিখেছেন আবু সাইয়ীদ নিজেই। এতে অভিনয় করেছেন মিরানা জামান, জয়ন্ত চট্টোপাধ্যায়, তিনু করিম, উজ্জল মাহমুদ, মিঠু বর্মণ, নার্গিস প্রমুখ।ছবিটির মূল বিষয়বস্তু হল জঙ্গিবাদ। ছবিটি ২০১০ সালের ৩১ ডিসেম্বর বাংলাদেশের ঢাকা ও রাজশাহীতে মুক্তি পায়। চলচ্চিত্রটি ২০১১ সালের সেপ্টেম্বর মাসে রাশিয়ার কাজান আন্তর্জাতিক চলচ্চিত্র উৎসব-এ প্রতিযোগিতা বিভাগে প্রদর্শিত হয়।