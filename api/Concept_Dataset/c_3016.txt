ফার্স্ট-পাস্ট-দ্য-পোস্ট বা এফপিটিপি হচ্ছে নির্বাচনী ব্যবস্থার একধরনের পদ্ধতি। এই পদ্ধতিতে শুধুমাত্র একজন প্রার্থী বা একটি দল জয়ী হতে পারে। একক বিজয়ী ব্যবস্থার মধ্যে এই পদ্ধতিই সবচেয়ে বেশি জনপ্রিয়। এই পদ্ধতিতে ভোটাররা একজন মাত্র প্রার্থীকে ভোট দিতে পারেন এবং অনেক প্রার্থীর মধ্যে যিনি সবচেয়ে বেশি ভোটে এগিয়ে থাকবেন তিনিই জয়ী হবেন। প্রার্থীর সংখ্যা দুইয়ের অধিক হলে মোট ভোটের অর্ধেকের চেয়ে কম ভোটও পেয়েও কোনো প্রার্থীর জয়ী হওয়ার সুযোগ রয়েছে। উদাহরণ হিসেবে বলা যায়—কোনো এলাকায় তিনজন প্রার্থী নির্বাচনে অংশগ্রহণ করলে ৩৪ শতাংশ ভোটপ্রাপ্ত প্রার্থীও জয়ী হতে পারেন, চারজন অংশগ্রহণ করলে ২৬ শতাংশ ভোটপ্রাপ্ত প্রার্থীও জয়ী হতে পারেন। বাংলাদেশ, যুক্তরাজ্য, ভারত, মার্কিন যুক্তরাষ্ট্র সহ পৃথিবীর বহু দেশে এই এফপিটিপি পদ্ধতির প্রচলন লক্ষ করা যায়।