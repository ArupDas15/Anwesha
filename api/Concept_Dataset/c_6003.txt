গার্ডিয়্যান্স অফ দ্য গ্যালাক্সি ভল. ২ (উচ্চারণ গার্ডিয়্যান্স অফ দ্য গ্যালাক্সি ভলিউম টু) হলো ২০১৭ সালে মুক্তিপ্রাপ্ত একটি মার্কিন সুপারহিরো চলচ্চিত্র যা মার্ভেল কমিকস সুপারহিরো গার্ডিয়্যান্স অফ দ্য গ্যালাক্সি উপর কেন্দ্রিত এবং এটি মার্ভেল স্টুডিওস দ্বারা প্রযোজিত ও ওয়াল্ট ডিজনি স্টুডিওস মোশন পিকচার্স দ্বারা পরিবেশিত। এটি ২০১৪ সালের গার্ডিয়্যান্স অফ দ্য গ্যালাক্সি চলচ্চিত্রের সিক্যুয়েল এবং মার্ভেল সিনেম্যাটিক ইউনিভার্স (এমসিইউ)-এর পঞ্চদশতম চলচ্চিত্র। চলচ্চিত্রটি জেমস গান দ্বারা পরিচালিত এবং লিখিত। চলচ্চিত্রটির শ্রেষ্ঠাংশে রয়েছে একটি সমগ্র অভিনয়শিল্পী দল, যার মধ্যে ক্রিস প্রাট, জো সালডানা, ডেভ বাউতিস্তা, ভিন ডাইসেল, ব্র্যাডলি কুপার, মাইকেল রুকার, কারেন গিলান, পোম ক্লেমেন্টিএফ, এলিজাবেথ ডেবিকি, ক্রিস সুলিভান, সীন গান, সিলভেস্টার স্ট্যালোন এবং কার্ট রাসেল অন্তর্ভুক্ত। গার্ডিয়্যান্স অফ দ্য গ্যালাক্সি ভলি. ২-এ, গার্ডিয়্যান্স মহাজগৎ-এ ভ্রমণ করে ঘোরাঘুরি করে এবং পিটার কুইল-কে তার রহস্যময় পিতৃত্ব সমন্ধে জানার জন্য বাকি সদস্যরা সাহায্য করে।

