মিস্টিক রিভার হল ক্লিন্ট ইস্টউড পরিচালিত এবং সুরারোপিত, ২০০৩ সালের আমেরিকান নব্য-নোয়ার রহস্য অপরাধ নাট্য চলচ্চিত্র। এতে অভিনয় করেছিলেন শন পেন, টিম রবিন্স, কেভিন বেকন, লরেন্স ফিশবার্ন, মার্সিয়া গে হার্ডেন, এবং লরা লিনি। ব্রায়ান হেলজল্যান্ড রচিত চিত্রনাট্যটি ২০০১ সালে ডেনিস লেহানে লিখিত একই নামের উপন্যাসের উপর ভিত্তি করে নির্মিত হয়েছিল। এটিই প্রথম চলচ্চিত্র যেখানে ইস্টউডকে স্কোর রচনার কৃতিত্ব দেওয়া হয়েছিল।
মিস্টিক রিভার ছবিটি একাডেমি পুরস্কার প্রদান অনুষ্ঠানে শ্রেষ্ঠ চলচ্চিত্র বিভাগে একাডেমি পুরস্কার, সেরা পরিচালক, পেনের জন্য  সেরা অভিনেতা, সেরা উপযোগকৃত চিত্রনাট্য, হার্ডেনের জন্য সেরা পার্শ্ব অভিনেত্রী এবং রবিন্সের জন্য সেরা পার্শ্ব অভিনেতা পুরস্কারের জন্য মনোনীত হয়েছিল। পেন এবং রবিন্স তাঁদের নিজ বিভাগে পুরস্কার জিতেছিলেন। ১৯৫৯ সালে বেন-হারের পর মিস্টিক রিভার উভয় বিভাগে পুরস্কার জয়ের গৌরব অর্জন করেছিল। এর পরে ২০১৩ সালে ডালাস বায়ার্স ক্লাব এই সম্মান অর্জন করেছিল।