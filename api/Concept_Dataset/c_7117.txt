বাংলাদেশে স্নাতক এবং উচ্চ পর্যায়ে চিকিৎসা শিক্ষা প্রদানের জন্য বেশ কয়েকটি মেডিকেল কলেজ রয়েছে। সকল কলেজ প্রধানত “সরকারি” ও “বেসরকারি” এ দুই ভাগে বিভক্ত। এই কলেজসমূহকে নিয়ন্ত্রণ করে স্বাস্থ্য অধিদপ্তর এবং প্রতিটি কলেজই একটি বিশ্ববিদ্যালয়ের অধিভুক্ত থাকে। মেডিকেল কলেজ এবং ডেন্টাল কলেজসমূহের অনুমোদন দেয় বাংলাদেশ মেডিকেল এন্ড ডেন্টাল কাউন্সিল, যা “মেডিকেল কাউন্সিল আইন, ১৯৭৩ (১৯৭৩ সনের ৩০ নং আইন)” অনুযায়ী গঠিত একটি কাউন্সিল। এর মাধ্যমেই উক্ত মেডিকেল কলেজ বা ডেন্টাল কলেজ চিকিৎসক তৈরির ক্ষেত্রে অনুমোদন প্রাপ্ত হয়। এছাড়া বাংলাদেশে মেডিকেল এবং ডেন্টাল শিক্ষার ব্যাপারে নীতিমালাও প্রনয়ন করে এই সংস্থাটি।