এফকে সুদুভা হচ্ছে লিথুয়ানিয়ার মারিয়াম্পোল শহরে অবস্থিত একটি পেশাদার ফুটবল ক্লাব। এই ক্লাবটি ১৯৬৮ সালে প্রতিষ্ঠিত হয়েছে এবং এটি হচ্ছে আ লাইগার বর্তমান চ্যাম্পিয়ন।
ক্লাবটি ২০০২ সাল থেকে আ লাইগায় খেলছে। ২০০৬ সালে লিথুনীয় কাপ জয়লাভের মাধ্যমে এফকে সুদুভার ইতিহাসে প্রথম ট্রফি জয়লাভ করেছিল; অতঃপর ২০০৯ সালে তারা পুনরায় ট্রফিটি জয়লাভ কর। ২০১৭ সালে সুদুভা তার ইতিহাসে প্রথমবারের মতো আ লাইগা শিরোপা জয়লাভ করেছিল এবং ২০১৮ ও ২০১৯ সালে তারা এই বিজয়ের পুনরাবৃত্তি করেছিল।
এই ক্লাবের জার্সি রং সাদা এবং লাল। ক্লাবটি মারিয়াম্পোল ফুটবল এরিনায় তাদের সকল হোম ম্যাচ খেলে; এবং এই স্টেডিয়ামের ধারণক্ষমতা হচ্ছে ৬,২৫০।