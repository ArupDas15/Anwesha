উচ্চশিক্ষায়তনিক সম্মেলন মূলত উচ্চশিক্ষাক্ষেত্রে কর্মরত বিজ্ঞানী ও গবেষকদের (যাদের একাংশ উচ্চশিক্ষায়তনের অন্তর্ভুক্ত নাও হতে পারেন) একে অপরের কাছে গবেষণাকর্ম উপস্থাপন ও আলোচনার স্থান। উচ্চশিক্ষায়তনিক বা বৈজ্ঞানিক গবেষণা সাময়িকীতে প্রবন্ধ প্রকাশের পাশাপাশি এসব সম্মেলন গবেষকদের মধ্যে তথ্য বিনিময়ের একটি মাধ্যম হিসেবে কাজ করে। উচ্চশিক্ষায়তনিক সম্মেলনের মাধ্যমে গবেষকেরা তাদের গবেষণাক্ষেত্রের অন্যান্য কর্মরত ব্যক্তিদের সাথে যোগাযোগ টিকিয়ে রাখেন এবং সবচেয়ে সাম্প্রতিক গবেষণার ব্যাপারে ওয়াকিবহাল হতে পারেন।