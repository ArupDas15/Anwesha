আবাদ হল এক খন্ড ভূমি বা জমিকে বিভিন্ন ধরনের যন্ত্রপাতি ও পদ্ধতি ব্যবহার করে কৃষিকাজের জন্য তৈরি করার প্রক্রিয়া। সেটা হতে পারে মাটি খুড়ে, লাঙ্গল দিয়ে চাষ দিয়ে অথবা আচড়া দিয়ে। আবাদের নানা পদ্ধতির মধ্যে কিছু কাজ শুধু শারীরিক শ্রম দিয়ে ও ছোট ছোট যন্ত্রের সাহায্যেই করা যায়। বেলচা, কোদাল, কাস্তে, কুড়াল, মই এদের মধ্যে উল্লেখযোগ্য। আবার গবাদি পশু ও যন্ত্রের সমন্বয়ে করতে চাইলে গরু-মহিষের সাহায্যে লাঙ্গল ব্যবহার করেও করা যায়। ছোট পরিসরে পরিবারের জন্যে, ছোট ব্যবসার জন্যে বাগান বা চাষাবাদ করতে চাইলে সবাই ক্ষুদ্রাকারের আবাদ পদ্ধতিই বেছে নেয়। তবে বড় আকারের আবাদ পদ্ধতি শুধুমাত্র বৃহৎ শিল্প বা কৃষি প্রতিষ্ঠানই অনুসরণ করে থাকে। অনেক সময় প্রয়োজনের খাতিরে বড় প্রতিষ্ঠানগুলোও ছোট পরিসরে আবাদ করে থাকে।
আবাদ সাধারণত দুই প্রকারের হয়ে থাকে। প্রাথমিক আর মাধ্যমিক ধরনের। যদিও তেমন একটা ব্যবধান তাদের মাঝে নেই। তাই কোন ধরনের আবাদ প্রাথমিক আর কোন ধরনের আবাদ মাধ্যমিক পর্যায়ের তা বলা মুশকিল। সাধারণত প্রাথমিক পর্যায়ের আবাদে(যেমনঃ লাঙল দিয়ে) জমিরপরিভাগ তেমন একটা মসৃণ হয় না। আর মাধ্যমিক পর্যায়ের আবাদে মাটির উপরিভাগ অনেকটা মসৃণ হয়ে থাকে। অনেক ফসলের বীজতলা তৈরী করতে তাই এই পদ্ধতি বেশি উপযোগী। অনেক ক্ষেত্রে এই দুই পদ্ধতির সংমিশ্রণেও আবাদ করতে দেখা যায়।
"আবাদ" বলতে যে জমিটি আবাদ করা হয়েছে সেটাও বুঝানো হয়। "চাষ" শব্দটির নানা রকম অর্থ থাকতে পারে, যা অনেকটা "আবাদ" শব্দটার কাছাকাছি। মোদ্দা কথায় বলতে গেলে দুটো শব্দই কৃষি কে বোঝায়। আর দুটো শব্দই কৃষি সম্পর্কিত জমি তৈরিকরণকে বোঝায়। তবে "চাষাবাদ" শব্দটা আরো সঙ্কীর্ণ অর্থ দিয়ে থাকে। এই শব্দের দ্বারা মাধ্যমিক পর্যায়ের আবাদ পদ্ধতি নির্দেশিত হয়ে থাকে।