রাউন্ড-রবিন প্রতিযোগিতা (ইংরেজি: Round-robin tournament, All-play-all tournament) এক ধরনের ক্রীড়া প্রতিযোগিতা পদ্ধতি ও ক্রীড়া পরিভাষা। এ পদ্ধতির মাধ্যমে প্রতিযোগিতায় অংশগ্রহণকারী প্রত্যেক প্রতিযোগী বা দল পর্যায়ক্রমে অন্যান্য প্রতিযোগী বা দলের বিরুদ্ধে খেলায় অংশগ্রহণ করে। রাউন্ড-রবিন পরিভাষাটি রুবান শব্দ থেকে উদ্ভূত, যার অর্থ হচ্ছে রিবন।
একক রাউন্ড-রবিন ক্রীড়া সময়সূচীতে একজন প্রতিযোগী কেবলমাত্র একবারই অংশগ্রহণকারী অন্যান্য প্রতিযোগীদের সাথে মোকাবেলা করবে। যদি একজন প্রতিযোগী অন্যান্য প্রতিযোগীদের সাথে দুইবার মোকাবেলা করে, তখন তা দ্বৈত রাউন্ড-রবিন প্রতিযোগিতা নামে পরিচিতি পাবে। দুইবারের বেশি এ ধরনের প্রতিযোগিতা পদ্ধতি বিরল ঘটনা হিসেবে আখ্যায়িত হয়। অজানাসংখ্যক খেলায় রাউন্ড-রবিন প্রতিযোগিতা পদ্ধতি কখনো ব্যবহার করা হয় না। ব্যতিক্রম হিসেবে মার্কিন যুক্তরাষ্ট্রের পেশাদার ক্রীড়া লীগের আমেরিকান ফুটবল লীগ (১৯৪০) এবং অল-আমেরিকা ফুটবল কনফারেন্স রয়েছে। বেশিরভাগ ক্রিকেট প্রতিযোগিতা (টি-টুয়েন্টি) আইপিল এই পদ্ধতিতে হয়।