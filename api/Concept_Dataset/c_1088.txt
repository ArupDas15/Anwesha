মিল্লি গেজেট (সংক্ষেপে এম.জি) হল ভারতের একটি পাক্ষিক ইংরেজি সংবাদপত্র যা নিজেকে ভারতীয় মুসলিমদের অগ্রণী ইংরেজি সংবাদপত্র হিসাবে পরিচয় দেয়। এটি সাধারণত মুসলিমদের সঙ্গে সম্পর্কিত বিশ্বের খবর, বিশেষত ভারতীয় মুসলিমদের বিষয়ে খবর প্রদান করে।
মিল্লি গেজেটে ২০০০ সালে জানুয়ারীতে চালু করা হয়েছিল এবং তার ইন্টারনেট সংস্করণ ২০০৮ সালে চালু করা হয়। নিলোফার সোহরাওয়ার্দীর 'স্পিকিং আউট' কলাম এবং ইউসুফ এর কার্টুন এম.জির জন্য বিষেশ সংযুক্তি।দ্যা গার্ডিয়ান, মিল্লি গেজেটের বর্ণনা করতে গিয়ে লিখেছে যে, "একটি সংবাদপত্র যা ভারতের ১৪০ মিলিয়ন মুসলিমদের মধ্যে ব্যাপিত।" এবং "ভারতীয় মুসলমানদের জন্য একটি প্রভাবশালী সংবাদপত্র"।এটি প্রথম সারির মিডিয়া থেকে ব্রাত্য থাকার সত্তেও একটি বিকল্প মিডিয়া হিসেবে গণ্য করা হয় ও প্রায়ই প্রথম সারির সংবাদপত্র দ্বারা উদ্ধৃত হয় যেমন দ্য হিন্দু, রেডিফ, দি ইন্ডিয়ান এক্সপ্রেস, ইত্যাদি।
এটির ১-১৫ জানুয়ারি ২০১০ সংস্করণের মধ্য দিয়ে মিল্লি গেজেট তার প্রকাশনার ১০ বছর সম্পন্ন করেছে এবং এখনও একই অবস্থান থেকে প্রকাশনা অব্যাহত রেখেছে।

