কারখানা, ওল্ফসবার্গ, জার্মানি ]]
একটি ফ্যাক্টরি বা কারখানা বা উৎপাদন কারখানা হচ্ছে একটি শিল্প স্থল যা সাধারণত ভবন ও বিভিন্ন যন্ত্রপাতির সমন্বয়ে গঠিত। আরো সাধারণভাবে বলতে এটি হল কয়েকটি ভবনের সমন্বয়ে গঠিত একটি স্থাপনা, যেখানে শ্রমিকরা বিভিন্ন সামগ্রী উৎপাদন অথবা প্রক্রিয়াকরণের জন্য মেশিন পরিচালনা করেন।
শিল্প বিপ্লবের সময় যন্ত্রপাতি ও মেশিনারি উদ্ভাবনের সাথে সাথে বিভিন্ন কারখানা গড়ে ওঠে।  এসবক্ষেত্রে কুটির শিল্প বা কর্মশালার থেকে অধিক মূলধন ও জায়গার প্রয়োজন হতো। প্রথম দিকের কারখানাগুলিতে অল্প সংখ্যক যন্ত্রপাতি থাকত। যেমন এক বা দুইটি সুতা কাটার চরকা এবং এক ডজনের চেয়েও কম শ্রমিকযুক্ত কারখানাকে "সুখ্যাত কারখানা" বলা হয়েছে। অধিকাংশ আধুনিক কারখানায় বড় গুদাম বা গুদাম-এর মতো বিস্তৃত জায়গার সুবিধা রয়েছে যাতে পণ্যের বিভিন্ন অংশ সন্নিবেশনের জন্য ব্যবহৃত ভারী যন্ত্রপাতি রাখা হয়। বড় কারখানাগুলো একাধিক  পরিবহন ব্যবস্থার সাথে যুক্ত থাকে, যেমন রেল, হাইওয়ে এবং জলপথে মালামাল লোডিং এবং আনলোডিং এর ব্যবস্থা থাকে।
কারখানায় পরস্পর বিচ্ছিন্নভাবে উৎপাদিত এবং ক্রমাগত উৎপাদিত পণ্য যেমন - রাসায়নিক পদার্থ, মণ্ড ও কাগজ,  পেট্রোলিয়াম উভয়ই তৈরি করতে পারে। রাসায়নিক দ্রব্য উৎপাদনকারী কারখানাগুলিকে প্রায়শই প্ল্যান্ট বলা হয় এবং তাদের অধিকাংশ সরঞ্জাম - ট্যাংক, চাপীয় প্রকোষ্ঠ, রাসায়নিক চুল্লী, পাম্প এবং পাইপিং ইত্যাদি বাইরে রাখতে দেখা যায় এবং এগুলো নিয়ন্ত্রণ কক্ষ থেকে পরিচালিত হতে পারে । তেল শোধনাগার এর অধিকাংশ সরঞ্জাম উন্মুক্ত স্থানে থাকে।
বিচ্ছিন্ন পণ্যসমূহ চূড়ান্ত ভোগ্যপণ্য সামগ্রী, অথবা পণ্যের অংশ এবং উপ-অংশ হতে পারে, যা থেকে চূড়ান্ত ভোগ্যপণ্য তৈরি হতে পারে। কারখানাগুলিতে বাইরে থেকে কাঁচা মাল সরবরাহ করা যেতে পারে অথবা তারা নিজেরাই কাঁচা মাল তৈরি করতে পারে। ক্রমাগত উৎপাদন শিল্পে কাঁচামালের প্রবাহকে চূড়ান্ত পণ্যে রূপান্তরিত করতে সাধারণত তাপ বা বিদ্যুৎ শক্তি ব্যবহার করা হয়।
মিল শব্দটি মূলত ব্যবহৃত হত শস্য পেষাই এর যন্ত্রের ক্ষেত্রে। উনবিংশ শতাব্দীতে সাধারণত প্রাকৃতিক সম্পদ যেমন, জলীয় বা বায়বীয় শক্তিকে বাষ্পীয় শক্তিতে পরিণত করে এ ধরনের যন্ত্র চালানো হত। যেহেতু, সুতা কর্তন ও বয়ন, লৌহ ঘূর্ণন, এবং কাগজ উৎপাদন প্রক্রিয়াগুলি মূলত জলের দ্বারা পরিচালিত হত, তাই স্টিল মিল, পেপার মিল  শব্দগুলি এখনও ব্যবহৃত হয়।