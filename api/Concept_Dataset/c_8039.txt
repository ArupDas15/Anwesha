কুট্টুস (ইংরেজি: Snowy; ফরাসি: Milou) হল দুঃসাহসী টিন‌টিন কমিক সিরিজের নায়ক টিনটিনের পোষা কুকুর। টিনটিন সিরিজের সব অভিযানেই সার্বক্ষনিক সঙ্গি হিসেবে টিনটিনের সাথে কুট্টুসকে দেখা যায়। অনেক গল্পেই টিনটিন ও কুট্টুস এই দুইয়ের মধ্যে একজন অপরজনের জীবন রক্ষা করে। সারা দেহ ধবধবে সাদা লোমে ঢাকা কুট্টুস ফক্স টেরিয়ার জাতের কুকুর। কমিকে কুট্টূসকে প্রায়ই অনেক কিছু চিন্তা করতে দেখা যায়, অধিকাংশই রসিকতা পূর্ণ মন্তব্য, যা বেলুন-আঊট বা ক্লাঊডের মাধ্যমে দেখান হয়। কুট্টুস বাস্তুবিক পক্ষে কোন কথা না বল্লেও, টিনটিনের সাথে মনের ভাব প্রকাশে কখনোই খুব একটা সমস্যা হয় না। আকারে ছোটোখাটো হলেও কুট্টুস খুব সাহসী, প্রায়ই গল্পের খল চরিত্র গুলোকে পায়ে কামড়ে দিয়ে সঙ্কটময় পরিস্থিতিতে টিনটিন কে সাহায্য করে। তবে কুট্টুস মাকড়শা ভয় পায়।

