বাইসাইকেল বা দ্বিচক্রযান হচ্ছে দুই চাকা বিশিষ্ট পায়ে চালানোর জন্য একটি বাহন। একে বাংলায় শুধু 'সাইকেল' বলে অভিহিত করা হয়। এতে সাধারণত কোনো মেশিন থাকে না, তবে আধুনিক কিছু বাইসাইকেলে মেশিন লক্ষ্য করা যায়। 
১৯ শতকে ই্উরোপে সাইকেলের উদ্ভব। সাম্প্রতিক কালে (২০১৪) বাংলাদেশে সাইকেলের জনপ্রিয়তা লক্ষ করার মতো। পরিবেশ বান্ধব এই বাহনটির নানাবিধ উপকারীতার কারণে প্রতি দিনই বেড়ে চলেছে এর ব্যবহার।
২০০৩ সাল পর্যন্ত সারা বিশ্বে ১০০ কোটিরও বেশি সাইকেল তৈরি করা হয়েছে।
"শব্দটি প্রথম ১৮৪৭ সালে ব্যবহৃত হয় একটি ফরাসি প্রকাশনায়, সম্ভবত দুই চাকার একটি গাড়ির এক অজ্ঞাত পরিচয় বর্ণনা করতে।
সাইকেল প্রথম আবিষ্কারের দাবি করেন অনেকেই।তবে দুই চাকার বাহন জনসম্মুখে প্রথম আনেন জার্মানির কার্ল ভন ড্যারন। তিনি ১৮১৭ সালে জার্মানিত ম্যানহেইম শহরে তার আবিষ্কৃত বাহনের প্রদর্শনী করেন।
প্রথম দিকের সাইকেলের দুই চাকা সমান ছিলো না। ১৮৮০ সালে সর্বপ্রথম দুই চাকা সমান পর্যায়ে নিয়ে আসা হয় এবং চেইন ও টায়ার সংযুক্ত করা হয়।