আদিত্য (পুরাণ মতে) বৈদিক যুগে  প্রধান দেবতারূপে পূজিত হতেন । কশ‍্যপ মুনির এবং অদিতি দেবীর পুত্র হওয়ায় তার নাম হল আদিত‍্য । অদিতির পুত্রেরা সকলেই ' দেবতা ' হলেন কারণ তাদের মধ‍্যে অতিপ্রাকৃত সদ্ (ভাল)শক্তি ছিল । মূলতঃ অদিতির পুত্র আদিত‍্য বলতে সকল দেবপুত্রকেই ইঙ্গিত করে । কিন্তু , বর্তমান কালে আদিত‍্য বলতে সূর্য দেবকে বোঝায় ।
শ্রী সূর্য দেবতা জগতের সকল শক্তির উৎস । তাকে কোনো বৈদিক মন্ত্রে সকল দেবশক্তির উৎস বলা হয়েছে । ইনি প্রসিদ্ধ নবগ্রহের তালিকায় প্রথম দেবতা । সূর্য দেব অন্ধকারকে নাশ করেন । ইনি সাতটি ঘোড়া যুক্ত রথে চড়ে ব্রহ্মান্ডে ভ্রমণ করেন । তার সারথির নাম অরুণ দেব । সূর্য দেবের সাতটি ঘোড়া সাতটি কিরণকে নির্দেশ করে । কথিত আছে , তার রথ কখনো থামে না ।  সূর্য দেবের চারটি হাত । তিনি শঙ্খ, চক্র , ধনুক ও বাণ ধারনকারী । সকালে উঠে প্রত‍্যেকদিন সূর্য মন্ত্র পাঠ করলে ইনি সন্তুষ্ট হন । আদিত‍্য নামক ১১ জন দেবগণের মধ‍্যে প্রথম বলে তার নাম আদিত‍্য দেব । আবার কেউ কেউ বলেন , আদিকাল থেকে বিরাজিত হওয়ার কারণে সূর্যদেবের নাম আদিত‍্য দেব । তার রথের ২৪ টি চাকা এবং ৭ টি অশ্ব ( ঘোড়া ) । তিনিই সৌর জগতের প্রধান দেবতা ।
আদিত‍্য দেবের দুই জন স্ত্রী । ছায়া ও সংজ্ঞা (মতান্তরে , সংজ্ঞা ও সন্ধ‍্যা ) । তিনি দেবস্থপতি বিশ্বকর্মার কন্যা সংজ্ঞাকে বিবাহ করেন । মৃত‍্যুরাজ যম , শনিদেব  , যমুনা হলেন সূর্য দেবের সন্তান । এই বিশ্ব ব্রহ্মান্ডে সকল তেজের বা তাপের উৎস সূর্য দেব বা আদিত‍্য দেব । তিনিই সূর্য বংশের প্রথম পুরুষ। কথিত আছে ; অমৃত পানকালে প্রতারক দানব রাহুকে চিহ্নিত করার কারণে সূর্যদেব ও চন্দ্রদেব রাহুর চিরশত্রুতে পরিণত হন , প্রতিশোধ স্বরূপ রাহু সাময়িকভাবে সূর্য ও চন্দ্রকে গ্রাস করেন - কোনো দেবগণ এক্ষেত্রে সূর্যদেবকে সাহায‍্য করলেন না দেখে সূর্যদেব ক্রোধিত হলেন এবং এর ফলে তিনি অসীম তেজবৃদ্ধি করলেন যার ফলে সৃষ্টি ধ্বংস হবার উপক্রম হলে ব্রহ্মাদেব অরুণ দেবকে আদিত‍্য দেবতার সারথি করলেন এবং এর ফলে সূর্যের তেজ আর বৃদ্ধি পেল না ।