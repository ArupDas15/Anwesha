পুরুষদের ১৯৪৮ গ্রীষ্মকালীন অলিম্পিকে ফিল্ড হকিতে প্রথম বারের জন্য ভারত গ্রেট ব্রিটেনের মুখোমুখি হয়। সদ্য স্বাধীনতা প্রাপ্ত ভারত ফিল্ড হকিতে ছিল তার পূর্বতন শাসকদের চেয়ে বেশি শক্তিশালী। অন্যদিকে গ্রেট ব্রিটেনের চারটি দেশ ইংল্যান্ড, আয়ারল্যান্ড, ওয়েলস ও স্কটল্যান্ড পৃথক ভাবে আন্তর্জাতিক হকি সংস্থা দ্বারা অনুমোদিত থাকায় একে অপরের দিকে সহযোগিতার হাত বাড়িয়ে দেয়নি। ফলে এই ক্রীড়ায় প্রথম বারের জন্য গ্রেট ব্রিটেন ফিল্ড হকি দলে ইংল্যান্ড থেকে সমস্ত খেলোয়াড় নির্বাচিত হয়। গ্রেট ব্রিটেন হকি দলের অধিনায়ক নির্বাচিত হন প্রথম শ্রেণীর ক্রিকেট খেলোয়াড় ও জাতীয় স্কোয়াশ বিজয়ী নর্মান বোরেট। প্রথম বারের জন্য পাকিস্তানও ১৯৪৮ গ্রীষ্মকালীন অলিম্পিকে ফিল্ড হকি দল পাঠায়। এই দলের আলি ইখতিদার শাহ দারা ১৯৩৬ গ্রীষ্মকালীন অলিম্পিকে স্বর্ণ পদক প্রাপ্ত ব্রিটিশ ভারতীয় ফিল্ড হকি দলের সদস্য ছিলেন। ১৯৪৮ গ্রীষ্মকালীন অলিম্পিকে পুরুষদের ফিল্ড হকি প্রতিযোগিতায় স্বর্ণ পদক লাভ করে সদ্য স্বাধীনতা প্রাপ্ত ভারত।