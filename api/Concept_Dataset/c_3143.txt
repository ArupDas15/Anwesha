মাত্র বিশজন বোলার জানুয়ারি, ২০২১ সাল পর্যন্ত আন্তর্জাতিক ক্রিকেটের প্রধান স্তর টেস্ট ক্রিকেটের ইনিংসের সূচনালগ্নে প্রথম বলেই উইকেট লাভে সক্ষমতা অর্জন করেছেন। ১৮৮৩ সালে অস্ট্রেলিয়া ক্রিকেট দলের টম হোরান সর্বপ্রথম এ জাতীয় ব্যক্তিগত পারঙ্গমতা প্রদর্শন করেছেন ওয়াল্টার রিডকে আউট করার মাধ্যমে। সাম্প্রতিককালে ১৫ জানুয়ারি, ২০১৬ তারিখে ইংল্যান্ড দলের বিপক্ষে দক্ষিণ আফ্রিকা দলের হরদাস ভিলজোয়েন টেস্ট ক্রিকেটের ইতিহাসে ২০তম খেলোয়াড় হিসেবে তিনি তার প্রথম বলেই উইকেট লাভ করেন ইংরেজ অধিনায়ক অ্যালাস্টেয়ার কুককে কট আউটের মাধ্যমে।
বিশজন টেস্ট বোলার এ কৃতিত্বের সাথে জড়িয়ে আছেন। তন্মধ্যে, ইংরেজ ক্রিকেটারের সংখ্যা সাত। কিন্তু, তাদের এ অর্জন সবসময় দীর্ঘ ও বর্ণাঢ্যময় খেলোয়াড়ী জীবনের পরিচয় বহন করতে পারেনি।অন্যদিকে, একদিনের আন্তর্জাতিকে ছাব্বিশজন বোলার তাদের প্রথম বলেই উইকেট লাভের কীর্তিগাঁথা রচনা করেছেন। প্রথমটি করেছেন ইংরেজ বোলার জিওফ আর্নল্ড। ২৪ আগস্ট, ১৯৭২ তারিখে গ্রেইম ওয়াটসনকে বোল্ড করেছিলেন তিনি। সাম্প্রতিককালে এ অর্জনের সাথে জিম্বাবুয়ের আইনস্লেই এন্ডলোভু জড়িত রয়েছেন। ১৯ জুন, ২০১৯ তারিখে নেদারল্যান্ডসের বিপক্ষে প্রথম বলে তোবিয়াস ভিসিকে এলবিডব্লিউ’র মাধ্যমে উইকেট পান তিনি।