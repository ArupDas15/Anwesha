মহানগর সত্যজিৎ রায় পরিচালিত একটি চলচ্চিত্র। ১৯৬৩ সালে ছবিটি মুক্তি পায়। মহানগর নরেন্দ্রনাথ মিত্রের একটি ছোটোগল্প 'অবতরণিকা' অবলম্বনে রচিত। গল্পের কেন্দ্রীয় চরিত্র এক গৃহবধূ। তিনি তার রক্ষণশীল পরিবারের গণ্ডীর বাইরে বেরিয়ে এসে সেলসপারসনের চাকরি গ্রহণ করেছিলেন। জয়া ভাদুড়ি (পরবর্তীতে অমিতাভ বচ্চনকে বিয়ে করে জয়া বচ্চন নাম ধারণ করেন) প্রথম এই ছবিতে অভিনয়ের মাধ্যমে চলচ্চিত্র জগতে আসেন।