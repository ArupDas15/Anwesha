সেনা পদক সর্বস্তরের ভারতীয় সেনাবাহিনীর সদস্যদের দেওয়া হয়। এই সম্মাননা পুরস্কারটি সেনাবাহিনীর বিশেষ কর্তব্য বা সাহসের প্রতি ব্যতিক্রমী নিষ্ঠা প্রদর্শনের জন্য প্রদান করা হয়। পুরস্কারটি মরণোত্তর ভাবেও প্রদান করা যেতে পারে। একের অধিকবার পুরস্কার পাবার ক্ষেত্রে একটি দণ্ড প্রদান করা হয়।
এই পুরস্কারটি বীরত্বের জন্য দেওয়া যেতে পারে বা এটি কোনও সৈনিকের দ্বারা পরিচালিত বিশিষ্ট সেবার জন্যও প্রদান করা যেতে পারে। সেনা পদকটি ভারতীয় সেনাবাহিনীর জন্য এক ধরণের প্রশংসা বা সাম্মানিক পদক হিসাবেও কাজ করে। ১৯৯৯ সালের ১ ফেব্রুয়ারি থেকে কেন্দ্রীয় সরকার এই বীরত্বের পুরস্কারের জন্য মাসিক ₹২৫০ উপবৃত্তি নির্ধারণ করে। এর পর মাসিক উপবৃত্তির পরিমাণ বেড়ে হয়েছে ₹১০০০ এবং এই উপবৃত্তির বর্তমানে পরিমাণ ₹২০০০। এই পুরস্কারের ঊর্ধ্বতন পুরস্কার হল বীর চক্র, শৌর্য চক্র এবং যুদ্ধ সেবা পদক। এই পুুরষ্কারটির সমতুল্য পুরস্কার হল নৌসেনা পদক, বায়ুসেনা পদক। এই পুরস্কারের অধীনস্থ পুরস্কার বিশিষ্ট সেবা পদক।