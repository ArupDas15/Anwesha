দৈনিক জনকণ্ঠ বাংলাদেশের ঢাকা থেকে প্রকাশিত বাংলা ভাষার একটি দৈনিক সংবাদপত্র। এটি প্রথম প্রকাশিত হয় ১৯৯৩ সালের ২১ ফেব্রুয়ারি। পত্রিকাটি চার রঙে মুদ্রিত। নিয়মিত সংখ্যা ২০ পৃষ্ঠা। সাংবাদিক মোহাম্মদ আতিকউল্লাহ খান মাসুদের স্ত্রী শামীমা এ খানের সম্পাদনায় এ পত্রিকাটি প্রকাশিত হয়।তথ্য মন্ত্রণালয়ের আওতাধীন বাংলাদেশ চলচ্চিত্র ও প্রকাশনা অধিদপ্তর কর্তৃক প্রকাশিত ৩০ জুন ২০১৮ তারিখের হিসেব অনুযায়ী, এ সংবাদপত্রের প্রকাশিত সংখ্যা দুই লাখ ৭৫ হাজার কপি যা বাংলাদেশ থেকে প্রকাশিত জাতীয় দৈনিকসমূহের মধ্যে ষষ্ঠ।

