নবাব হচ্ছে ২০১৭ সালে মুক্তিপ্রাপ্ত জয়দীপ মুখার্জী পরিচালিত ইন্দো-বাংলাদেশ যৌথ প্রযোজনার মারপিটধর্মী থ্রিলার চলচ্চিত্র। জাজ মাল্টিমিডিয়া ও এসকে মুভিজের ব্যানারে চলচ্চিত্রটি প্রযোজনা করেছেন আব্দুল আজিজ ও হিমাংশু ধানুকা। চলচ্চিত্রের কাহিনি লিখেছেন পেলে ভট্টাচার্য এবং যৌথভাবে চিত্রনাট্য লিখেছেন পেলে ভট্টাচার্য ও জয়দীপ মুখার্জী। এতে নাম ভূমিকায় অভিনয় করেছেন শাকিব খান। এছাড়া অন্যান্য প্রধান চরিত্রে অভিনয় করেছেন শুভশ্রী গাঙ্গুলী, রজতাভ দত্ত, সব্যসাচী চক্রবর্তী, অমিত হাসান, অপরাজিতা আঢ্য, ও খরাজ মুখোপাধ্যায়।চলচ্চিত্রটি ২০১৭ সালে ২৬ জুন ঈদুল ফিতর উপলক্ষে বাংলাদেশে মুক্তি পায়। বাংলাদেশে ১২৮টি প্রেক্ষাগৃহে ছবিটি মুক্তি দেওয়া হয়। এবং ২০১৭ সালের ২৮ জুলাই ভারতে মুক্তি পায়।