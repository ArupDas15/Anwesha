এলাহাবাদ ব্যাঙ্ক ভারতের একটি অগ্রণী রাষ্ট্রায়ত্ত্ব ব্যাঙ্ক ছিল । এই ব্যাঙ্কের প্রধান কার্যালয় কলকাতায় অবস্থিত ছিল। ১ এপ্রিল, ২০২০ তারিখে মোট ৩১৬২টি শাখা সহ এটি ইন্ডিয়ান ব্যাঙ্ক এর সাথে মার্‌জ করে। ১৮৬৫ সালের ২৪ এপ্রিল বর্তমান উত্তরপ্রদেশ রাজ্যের এলাহাবাদ শহরে একদল ইউরোপীয় জয়েন্ট স্টক ব্যাংক হিসেবে এই ব্যাঙ্ক প্রতিষ্ঠা করেন। উল্লেখ্য, এলাহাবাদ ব্যাংকই বর্তমানে দেশের প্রাচীনতম জয়েন্ট স্টক ব্যাঙ্ক। ১৯২০ সালে পিঅ্যান্ডও ব্যাংক এলাহাবাদ ব্যাংক কিনে নেয়। ১৯২৩ সালে ব্যাংকের প্রধান কার্যালয় এলাহাবাদ থেকে কলকাতায় স্থানান্তরিত করা হয়। ১৯২৭ সালে চ্যাটার্ড ব্যাংক অফ ইন্ডিয়া, অস্ট্রেলিয়া অ্যান্ড চায়না সংযুক্ত পিঅ্যান্ডও ব্যাঙ্ক কিনে নেয়। যদিও তারা এলাহাবাদ ব্যাংককে একটি পৃথক ব্যাংক হিসেবেই চালাতে থাকে। ১৯৬৯ সালের ১৯ জুলাই, অন্য তেরোটি ব্যাঙ্কের সঙ্গে এলাহাবাদ ব্যাঙ্কেরও রাষ্ট্রায়ত্ত্বকরণ করা হয়। ১৯৮৯ সালের অক্টোবর মাসে এলাহাবাদ ব্যাংক ইউনাইটেড ইন্ডাস্ট্রিয়াল ব্যাংক অধিগ্রহণ করে নেয়। ২০০৬ সালে চীনের শেনজেন শহরে এই ব্যাঙ্ক একটি প্রতিনিধি কার্যালয় স্থাপন করে। ২০০৭ সালের ফেব্রুয়ারি মাসে এলাহাবাদ ব্যাঙ্ক হংকং শহরে প্রথম বৈদেশিক শাখা স্থাপন করেছে।A Tradition of Trust 

