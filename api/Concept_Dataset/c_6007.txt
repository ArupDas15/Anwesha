মুক্ত সফটওয়্যার বা লিব্রেসফটওয়্যার হল এমন এক ধরনের সফটওয়্যার যা ব্যবহারকারীকে এটা ব্যবহার, অধ্যয়ন এবং সম্পাদনা করার পূর্ণ স্বাধীনতাপ্রদান করে। এমনকি এই সফটওয়্যার গুলো কপি বা বিতরণ করার জন্যও একই নিয়ম প্রযোজ্য হবে, এবং বিতরণের কপিটি হতে পারে সফটওয়্যারটির মূল সংস্করণ বা পরিবর্তীত কোন সংস্করন। কোনো কোনো বিশেষ ক্ষেত্রে এই সফটওয়্যারগুলো বিতরণের ক্ষেত্রে কিছু বিধি-নিষেধ আরোপ করা হয় যেন গ্রহীতারা সফটওয়্যার ব্যবহার বা পরিবর্তন করার একই ধরনের সুবিধা পায়। মুক্ত সফটওয়্যার সমূহ সাধারণত বিনামূল্যে পাওয়া যায়, তবে ক্ষেত্র বিশেষে মূল্য পরিশোধ করতে হতে পারে। যেমন সফটওয়্যারটি সিডিতে বিতরণ করা হলে সিডি তৈরীর মূল্যের বিনিময়ে সফটওয়্যারটি গ্রহণ করতে হতে পারে।
কোনো সফটওয়্যার যদি মুক্ত সফটওয়্যার হিসাবে বিতরণ করা হয়, তবে একই সাথে এর গ্রহীতার উৎস কোড পাওয়ার ব্যাপারটি নিশ্চিত করতে হবে। এই উৎসকোড এমন ভাবে লেখা থাকতে হবে যেন এটি মানুষের পড়ার উপযোগী হয় এবং কোডের লাইসেন্সে উপরে উল্লেখিত অধিকারগুলো নিশ্চিত করতে হবে। লাইসেন্স হিসাবে মুক্ত সফটওয়্যার লাইসেন্স ব্যবহার করা যেতে পারে অথবা এটি পাবলিক ডোমেইনে প্রকাশেরও সুযোগ রয়েছে।
রিচার্ড স্টলম্যান ১৯৮৩ সালে প্রথম মুক্ত সফটওয়্যার আন্দোলন শুরু করেন। কম্পিউটার ব্যবহারকরীদের "সফটওয়্যার স্বাধীনতা" দিতেই মূলত তিনি এই কাজে উদ্যোগী হন। ১৯৮৫ সালে স্টলম্যান ফ্রি সফটওয়্যার ফাউন্ডেশন প্রতিষ্ঠান করেন, এর মধ্যমে তিনি মুক্ত সফটওয়্যারের ধারণাটিকে এক্টি প্রতিষ্ঠানিক রূপ দেয়ার চেষ্টা করেন।
১৯৯৮ সাম থেকে উন্মুক্ত উৎসের উৎস শব্দের বিপরীত হিসাবে onward শব্দটি ব্যবহার শুরু হয়। সাধারণভাবে ব্যবহৃত শব্দগুলোর মধ্যে রয়েছে সফটওয়্যার স্বাধীনতা, মুক্ত ও উন্মুক্ত উৎসের সফটওয়্যার,  ফ্রি লিব্রে এবং মুক্ত উৎস সফটওয়্যার। FLOSS এর সুরক্ষা এবং কার্যক্রমের সহায়ক হিসাবে সফটওয়্যার স্বাধীনতা আইন কেন্দ্র প্রতিষ্ঠা করা হয়। বিশেষ বাণিজ্যিক সফটওয়্যার সমূহে কিছু স্বাধীনতা দেয়া হয়, অধিকাংশ ক্ষেত্রেই সেগুলো উন্মুক্ত উৎস সফটওয়্যার। সাধারনের মাঝে একটি ভুল ধরনা প্রচলিত আছে যে, কোনো সফটওয়্যার মুক্ত বা মালিনাকাধীন হোক না কেন সেখানে কোন এক ধরনের স্বাধীনতা দেয়া হয়ে থাকে। মুক্ত বাণিজ্যিক সফটওয়্যারের একটি উদাহরণ হল জিএনএটি।