সোনামসজিদ স্থল বন্দর হল বাংলাদেশের উল্লেখযোগ্য একটি স্থল বন্দর, যা রাজশাহী বিভাগের শিবগঞ্জ উপজেলা পরিষদ থেকে প্রায় ১৯ কিমি উত্তরে শাহাবাজপুর ইউনিয়নে অবস্থিত। এ স্থল বন্দর দিয়ে সারা বছরই ফল, কয়লা, পাথর, মসলা ও কৃষি পণ্য প্রভৃতি আমদানী হয়। এতে করে বন্দর অঞ্চলে গড়ে উঠেছে স্থানীয় বাজার। এ বাজারে ব্যবসা বাণিজ্যের অবস্থানও সবসময় রমরমা থাকে। এই স্থল বন্দরকে কেন্দ্র করে অনেক লোকজনের সমাবেশ ঘটায় ব্যবসা বাণিজ্যের সকল সেক্টরে ইতিবাচক প্রভাব পরিলক্ষিত হয়। ব্যবসা বাণিজ্য পরিচালনায় কেন্দ্র হিসেবে স্থানীয়ভাবে কিছু হাটবাজারও রয়েছে। বর্তমানে এই স্থল বন্দরটি বাংলাদেশের দ্বিতীয় বৃহত্তম স্থল বন্দর।