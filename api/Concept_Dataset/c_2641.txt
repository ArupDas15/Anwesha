পোকা মাকড়ের ঘর বসতি ১৯৯৬ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। চলচ্চিত্রটি পরিচালনা করেছেন আখতারুজ্জামান। ঔপন্যাসিক সেলিনা হোসেনের ১৯৮৬ সালে প্রকাশিত পোকা মাকড়ের ঘর বসতি উপন্যাস অবলম্বনে নির্মিত চলচ্চিত্রটি প্রযোজনা করেছেন চিত্রনায়িকা ববিতা। এতে প্রধান চরিত্রে অভিনয় করেন খালেদ খান, ববিতা, আলমগীর প্রমুখ। চলচ্চিত্রটি শ্রেষ্ঠ চলচ্চিত্রসহ চারটি বিভাগে জাতীয় চলচ্চিত্র পুরস্কার অর্জন করে।

