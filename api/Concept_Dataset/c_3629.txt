আমস্টারডাম বিশ্ববিদ্যালয় (সংক্ষিপ্ত নাম ইউভিএ, ওলন্দাজ: Universiteit van Amsterdam) নেদারল্যান্ডের আমস্টারডামে অবস্থিত একটি সরকারি বিশ্ববিদ্যালয়। আমস্টারডামে দুটি সরকারি গবেষণাধর্মী বিশ্ববিদ্যালয় আছে। একটি হল আমস্টারডাম বিশ্ববিদ্যালয় এবং অপরটি আমস্টারডাম মুক্ত বিশ্ববিদ্যালয়। ১৬৩২ সালে পৌরসভা দ্বারা বিশ্ববিদ্যালয়টি প্রতিষ্ঠিত হয়। পরে শহরের নামের সাথে মিল রেখে নাম রাখা হয় আমস্টারডাম বিশ্ববিদ্যালয়। এটি নেদারল্যান্ডের ৩য় প্রাচীন বিশ্ববিদ্যালয়। ৩১১৮৬ জন শিক্ষার্থী, ৪৭৯৪ জন প্রসাশনিক কর্মকর্তা, ১৩৪০ জন পিএইচডি শিক্ষার্থী নিয়ে এটি ইউরোপের অন্যতম বড় বিশ্ববিদ্যালয়গুলোর মধ্যে একটি। এর বার্ষিক বাজেট €৬০০ মিলিয়ন শিক্ষার্থী ভর্তির দিক থেকে এটি নেদারল্যান্ডের সবচেয়ে বড় বিশ্ববিদ্যালয়। এর প্রধান প্রাঙ্গণ আমস্টারডামের কেন্দ্রেই অবস্থিত। বিশ্ববিদ্যালয়টির অনুষদের সংখ্যা ৭টি। এগুলো হলো: মানবিক অনুষদ, সমাজ বিজ্ঞান অনুষদ, আচরণিক অনুষদ, অর্থনীতি অনুষদ, ব্যাবসায় অনুষদ, বিজ্ঞান অনুষদ, আইন অনুষদ, চিকিৎসাবিজ্ঞান অনুষদ এবং দন্ত অনুষদ।
এই বিশ্ববিদ্যালয় থেকে ছয়জন নোবেল বিজয়ী এবং নেদারল্যান্ডের পাঁচজন প্রধানমন্ত্রী পড়াশোনা করেছেন। ২০১৪ সালের কিউ এস বিশ্ব র‍্যাংকিং-এ বিশ্ববিদ্যালয়টি বিশ্বে ৫০তম, ইউরোপে ১৫তম এবং নেদারল্যান্ডে ১৫তম স্থান অধিকার করে। ৭টি বিভাগে বিশ্বে এই বিশ্ববিদ্যালয়টির অবস্থান বিশ্বে ৫০তম হয়েছিল। ২০১৮ এবং ২০১৯ সালে, গণমাধ্যম বিভাগ ও যোগাযোগ বিভাগ কিউ এস বিশ্ব র‍্যাংকিং-এর বিভাগের বিচারে প্রথম স্থান অধিকার করে।

