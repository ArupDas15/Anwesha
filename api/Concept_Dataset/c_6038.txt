বাংলাদেশে কয়েক লক্ষ ভারতীয় বসবাস করছেন, যাঁদের বেশির ভাগ অবৈধ অভিবাসী এবং উদ্বাস্তু। বাংলাদেশের স্বরাষ্ট্র মন্ত্রণালয়ের পরিসংখ্যান অনুযায়ী, ২০০৯ সাল থেকে পাঁচ লক্ষ ভারতীয় নাগরিক অবৈধভাবে বাংলাদেশে বসবাস করছেন।  বিভিন্ন প্রতিষ্ঠানে  যেমন: এনজিও, গার্মেন্টস, টেক্সটাইল, আইটি সংস্থায় তারা কর্মরত রয়েছেন। উপার্জিত অর্থ তারা হুন্ডি হস্তান্তর পদ্ধতিতে ভারতে পাঠায়। ২০১২ সালে, বাংলাদেশ ভারতের বৈদেশিক মুদ্রা অর্জনক্ষেত্র হিসেবে পঞ্চম দেশ হিসেবে চিহ্নিত হয়। সে বছর এই ভারতীয় অভিবাসীরা বাংলাদেশ থেকে ৩.৭ বিলিয়ন ইউএস ডলার উপার্জন করে ভারতে পাঠিয়েছে।  এই অভিবাসীদের বেশিরভাগই পর্যটন ভিসা নিয়ে বাংলাদেশে আসেন, ভিসার মেয়াদ শেষ হওয়ার পর বাংলাদেশেই থেকে যান। এভাবে অবৈধ অভিবাসীর সংখ্যা দিন দিন বেড়ে চলেছে। এই অভিবাসীরা মাঝে মাঝেই দুই দেশের মধ্যে বিবাদের কারণ হয়ে ওঠেন। প্রাপ্তিসাধ্য প্রতিবেদন অনুযায়ী, এই লাখ লাখ ভারতীয় অভিবাসীরা প্রকৃতপক্ষে পশ্চিমবঙ্গের অধিবাসী,