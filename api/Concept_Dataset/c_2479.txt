নিমতলি কুঠি বাংলাদেশের রাজধানী ঢাকা শহরের নিমতলি এলাকায় অবস্থিত একটি মুঘল আমলের প্রাসাদ। ঢাকার নায়েবে নাজিম জেসারত খানের জন্য নিমতলিতে এই প্রাসাদটি নির্মাণ করা হয়। পরবর্তীতে অন্যান্য নায়েবে নাজিমরাও এই প্রাসাদকে বাসভবন হিসাবে ব্যবহার করেছেন। নবাব গাজীউদ্দিনের মৃত্যুর পরে এটি ইস্ট ইন্ডিয়া কোম্পানি অধিগ্রহণ করে এবং এলাকার ভবনগুলো নিলামে বিক্রি করে দেয়। ক্রেতারা ভবনগুলির অধিকাংশই ভেঙে ফেলে। অবশিষ্ট অংশ পরবর্তীকালে ব্রিটিশ সরকার পুনরায় অধিগ্রহণ করে নেয়। 

