২০১৮ আন্তর্জাতিক ক্রিকেট মৌসুম ছিল মে ২০১৮ থেকে সেপ্টেম্বর ২০১৮ পর্যন্ত। ১৬টি টেস্ট ম্যাচ, ২৭টি একদিনের আন্তর্জাতিক (ওডিআই) এবং ৩৩টি  টুয়েন্টি২০ আন্তর্জাতিক (টি২০আই) ম্যাচ খেলা হয় উক্ত মৌসুমের সময়সীমার মধ্যে। মৌসুমের শুরুতে টেস্ট র‍্যাংকিংয়ের শীর্ষে ভারত, ওডিআই র‍্যাংকিংয়ে শীর্ষে ইংল্যান্ড, টি২০আই র‍্যাংকিংয়ে শীর্ষে পাকিস্তান এবং মহিলা র‍্যাংকিংয়ে অস্ট্রেলিয়া মহিলা দল শীর্ষে অবস্থান করে। এই মৌসুমটিও নির্ধারিত হয় ২০১৮-২০২৩ ভবিষ্যৎ সফর পরিকল্পনা অনুযায়ী। উপর্যুপরি, ২০১৮ এর এপ্রিলে আইসিসির ঘোষণা অনুযায়ী, ১ জুলাই ২০১৮ পর থেকে সকল সদস্যদেশের মধ্যে অনুষ্ঠিত সকল টুয়েন্টি২০ খেলাকে আন্তর্জাতিক মর্যাদা দেয়া হয়েছে, এবং এসকল খেলাকে মহিলাদের টুয়েন্টি২০ আন্তর্জাতিক (মহিলা টি২০আই) হিসাবে শ্রেণীকরণ করা হয়েছে।  আর এ নতুন ক্রিকেটের আইনটি প্রথম প্রয়োগ হতে দেখা যায় ২০১৮ আইসিসি মহিলা বিশ্ব টুয়েন্টি২০ বাছাইপর্ব প্রতিযোগিতায়।এ মৌসুমের পুরুষ আন্তর্জাতিক ক্রিকেট শুরু হয় পাকিস্তানের আয়ারল্যান্ড সফরের মধ্য দিয়ে, যেখানে একটি মাত্র টেস্ট খেলা হয় এবং পাকিস্তান বিজয়ী হয় আর এটা ছিল আয়ারল্যান্ডের জন্য প্রথম টেস্ট খেলা। এ মৌসুমে আরো ছিল আফগানিস্তানের সর্বপ্রথম টেস্ট খেলা এবং নেপালের প্রথম ওডিআই ম্যাচ খেলা। এডিনবরায় অনুষ্ঠিত ইংল্যান্ড ও স্কটল্যান্ডের মধ্যে অনুষ্ঠিত একমাত্র ওডিআই খেলায় স্কটল্যান্ড প্রথমবারের মতো ইংল্যান্ডকে পরাজিত করে। ইংল্যান্ডের বিরুদ্ধে স্কটল্যান্ডের ৩৭১/৫ স্কোরটি ছিল যে কোন পূর্ণ সদস্যের বিরুদ্ধে সহযোগী সদস্য দলের সর্বোচ্চ স্কোর। অস্ট্রেলিয়ার ইংল্যান্ড সফরের ৩য় ওডিআই খেলায় অস্ট্রেলিয়ার বিপক্ষে ৫০ ওভারে ৪৮১/৬ স্কোর করে ইংল্যান্ড ওডিআই ক্রিকেটে আরেকটি নতুন রেকর্ড তৈরী করে।২০২৩ ক্রিকেট বিশ্বকাপ এর বাছাই প্রতিযোগিতা শুরু হয় ২০১৮ আইসিসি বিশ্ব ক্রিকেট লীগ চতুর্থ বিভাগ প্রতিযোগিতার মধ্য দিয়ে, যা অনুষ্ঠিত হয় মালয়েশিয়াতে। উগান্ডা ও ডেনমার্ককে তৃতীয় বিভাগে উন্নীত করা হয় এবং সেই সাথে ভানুয়াটু এবং বারমুডাকে পঞ্চম বিভাগে অবনমন করা হয়।
২০২০ আইসিসি টি২০ বিশ্বকাপ এর বাছাই প্রতিযোগতি এ মৌসুমেও চলমান থাকে। আফ্রিকা পূর্বাঞ্চলী উপ অঞ্চলের বাছাই প্রতিযোগিতা অনুষ্ঠিত হয় রুয়ান্ডাতে এবং দেখা যায় কেনিয়া এবং উগান্ডা আফ্রিকা আঞ্চলিক বাছাইপর্বে অগ্রসর হয়। ইউরোপীয় উপ অঞ্চলের এ, বি, এবং সি গ্রুপের বাছাই প্রতিযোগিতাগুলো অনুষ্ঠিত হয় নেদারল্যান্ডসে। ডেনমার্ক, জার্মানি, গার্নসি, ইতালি, জার্সি, এবং নরওয়ে সকলেই ইউরোপীয় আঞ্চলিক বাছাইপর্বে খেলার যোগ্যতা অর্জন করে। পূর্ব এশিয়া-প্রশান্ত মহাসাগরীয় অঞ্চল (ইএপি) গ্রুপ এ উপ অঞ্চলের বাছাইপ্রতিযোগিতা অনুষ্ঠিত হয় এবং পাপুয়া নিউ গিনি এবং ভানুয়াটু উভয়ই ইএপি আঞ্চলিক বাছাইপর্বে খেলার যোগ্যতা অর্জন করে।