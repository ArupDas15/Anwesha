সিলেট থান্ডার (সিলেটি: ꠍꠤꠟꠐ ꠍꠤꠇꠍꠣꠞꠡ) একটি দল যা বিপিএলে সিলেট বিভাগের প্রতিনিধিত্ব করে। ফ্রাঞ্চাইজ দলটি ২০১৭ সালের বিপিএল আসরে সিলেট সিক্সার্স হিসাবে আত্মপ্রকাশ করে। থান্ডার তাদের ঘরোয়া খেলাগুলো খেলে সিলেট আন্তর্জাতিক ক্রিকেট স্টেডিয়ামে। ফ্রাঞ্চাইজটির স্বত্বাধিকারী ছিলেন সিলেট স্পোর্টস লিমিটেড মাধ্যমে বাংলাদেশ সরকারের সাবেক অর্থমন্ত্রী আবুল মাল আবদুল মুহিত। তার ছেলে শাহেদ মোহিত ছিলেন দলের চেয়ারম্যান। ফ্রাঞ্চাইজ থান্ডার ঘোষণা করে যে, ৬ষ্ঠ আসরের বাংলাদেশ প্রিমিয়ার লীগ প্রতিযোগিতার জন্য ওয়াকার ইউনুসকে দলের প্রধান কোচ হিসাবে এবং ডেভিড ওয়ার্নারকে অধিনায়ক হিসাবে নিচ্ছে। পরবর্তীতে ইনজুরির কারণে ডেভিড ওয়ার্নার বিদায় নিলে সাবেক বাংলাদেশ জাতীয় ক্রিকেট দলের অল-রাউন্ডার অলক কাপালি দলের অধিনায়কের ভার গ্রহণ করে।
১৬ নভেম্বর ২০১৯, বিপিএল ৭ম আসরের জন্য গিবানি ফুটওয়্যারের স্পন্সরশীপের মাধ্যমে দলটিকে সিলেট থান্ডার নামে নামকরণ করা হয়।