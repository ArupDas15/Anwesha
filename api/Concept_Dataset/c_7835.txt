সালাদ একটি জনপ্রিয় মিশ্র খাবার যা প্রধানত ফল এবং কাঁচা সবজি দিয়ে তৈরি করা হয়। বাংলাদেশে প্রধানত শসা, গাজর, টমেটো ইত্যাদি দিয়ে সালাদ তৈরি করা হলেও পৃথিবীজুড়ে সালাদের জন্য বিভিন্ন উপকরণ ব্যবহার করা হয়। এনসাইক্লোপিডিয়া ব্রিটানিকা অনুসারে সালাদ বলতে সবুজ সালাদ, সবজি সালাদ, পাস্তা বা ডালের সালাদ, মাংস ও সামুদ্রিক খাদ্যের মিশ্র সালাদসহ বিভিন্ন প্রকারের খাদ্য বোঝায়। সালাদ মুলত বিভিন্ন ঠান্ডা অথবা গরম খাদ্যের এবং কাঁচা সবজি ও ফলের মিশ্রণ।