স্টুয়ার্ট গ্র্যান্ট ল, ওএএম (ইংরেজি: Stuart Grant Law; জন্ম: ১৮ অক্টোবর, ১৯৬৮) কুইন্সল্যান্ডের হারস্টোন এলাকায় জন্মগ্রহণকারী অস্ট্রেলিয়ার ক্রিকেটার। এছাড়াও তিনি বাংলাদেশ জাতীয় ক্রিকেট দলের প্রধান কোচ ছিলেন। ২০১১ সালের বিশ্বকাপ ক্রিকেটের পর জুলাই মাসে জেমি সিডন্সের পদত্যাগের পর তার স্থলাভিষিক্ত হন স্টুয়ার্ট ল। কয়েক মৌসুম অস্ট্রেলিয়ার যুব ক্রিকেট দলের প্রধান কোচের দায়িত্ব পালনের পরপরই বাংলাদেশ জাতীয় ক্রিকেট দলের কোচের দায়িত্ব পালনের জন্যে তার নাম ঘোষণা করা হয়।