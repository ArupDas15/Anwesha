ক্রিকেট ক্যাপ বা ক্রিকেট টুপি ক্রিকেটের পরিভাষা ও এক ধরনের নরম টুপিবিশেষ। প্রায়শঃই এ ধরনের টুপি ট্যাক্সটাইলে উৎপাদিত সূতা দিয়ে তৈরি করা হয়ে থাকে। এটি ক্রিকেট খেলায় অংশগ্রহণকারী যে-কোন বয়স বা লিঙ্গধারী খেলোয়াড়ের মাথায় ব্যবহারকল্পে ঐতিহ্যবাহী আবরণ বা শিরবস্ত্র। সচরাচর এটি মাথায় টুপি হিসেবে শক্তভাবে লাগানো থাকে। ছয় কিংবা আটটি অংশ একত্রিত করাসহ অর্ধ-চন্দ্রাকৃতি সহযোগে চোখের উপরে আচ্ছাদনের উপযোগী করে তৈরি করা হয়। প্রায়শঃই এটি ব্যবহারকারীর মাথায় স্থিতাবস্থা আনয়ণে আটকে রাখার স্বার্থে পেছনের দিককে প্রাধান্য দেয়। কখনোবার আটোসাটো ক্রিকেট টুপির তুলনায় সর্বদা স্থিতাবস্থা আনয়ণে বৈচিত্র্যময় ঢিলেঢালা টুপি বা ‘ব্যাগি ক্যাপ’ ব্যবহার করা হয়।