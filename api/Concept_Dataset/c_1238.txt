উদ্বৃত্তপত্র বা ব্যালেন্স শিট হল আর্থিক প্রতিবেদন একটি অংশ যা একটি নির্দিষ্ট মেয়াদে ব্যবসার সম্পদ ও দায়ের অবস্থা টাকার অঙ্কে তুলে ধরে। এক মালিকানাধীন ব্যবসা, অংশীদারি ব্যবসা কিংবা যৌথ মূলধনি (পাবলিক লিমিটেড) সব ধরনের ব্যবসার সম্পদ, দায়, দেনা ও মালিকানা ইকুইটি এই উদ্বৃত্তপত্রে দেখানো হয়। উদ্বৃত্তপত্রকে অনেক সময় ব্যবসার অর্থনৈতিক চিত্র বলা হয়। একটি আদর্শ উর্বৃত্তপত্রের সাধারণত তিনটি অংশ থাকে সম্পদ, দায় এবং মালিকানা ইকুইটি।
প্রথমে ব্যবসার প্রধান সম্পদগুলোকে স্থায়ী এবং চলতি এই দুই শ্রেণিতে বিভক্ত করে সম্পদ অংশে রাখা হয়। স্থায়ী সম্পদের মধ্যে রয়েছে দালান-কোঠা, মূলধনি যন্ত্রপাতি, যানবাহন ইত্যাদি এবং চলতি সম্পদের মধ্যে রয়েছে তরল সম্পদ, নগদ অর্থ, মজুদ পণ্য ও পাওনা। সম্পদের পরে চলতি ও স্থায়ী দেনা সম্পদের পরে দেনার অংশে সাজানো হয়। সব শেষে মালিকানা বা ইকুইটি যোগ করা হয়। উদ্বৃত্তপত্রে মোট সম্পদের পরিমাণ দেনা ও ইকুইটির যোগফলের সমান হতে হয়।