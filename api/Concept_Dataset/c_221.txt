ইরানের সাথে পারমাণবিক চুক্তি থেকে মার্কিন যুক্তরাষ্ট্র ২০১৮ সালের ৮ মে নিজেদের প্রত্যাহার করে নেয়। ২০১৫ সালে পৃথিবীর বৃহৎ শক্তিগুলো- যুক্তরাষ্ট্র, যুক্তরাজ্য, ফ্রান্স, চীন, রাশিয়া এবং জার্মানি (পি৫+১ নামে পরিচিত) ইরানের সাথে পারমাণবিক চুক্তি করেছিল।ব্রিটিশ প্রধানমন্ত্রী টেরিজা মে, জার্মান চ্যান্সেলর অ্যাঙ্গেলা মের্কেল এবং ফ্রান্স-এর প্রেসিডেন্ট এমানুয়েল ম্যাক্রো এক যৌথ বিবৃতিতে ইউরোপের পক্ষ থেকে এ চুক্তি বজায় রাখার জন্য ইরানকে আহবান করেন।অসংখ্য দেশ, আন্তর্জাতিক সংগঠন এবং যুক্তরাষ্ট্রের বিশেষজ্ঞরা এই চুক্তি প্রত্যাহারের জন্য যুক্তরাষ্ট্রের প্রতি ক্ষোভ, হতাশা এবং সমালোচনা করেছে। তবে যুক্তরাষ্ট্রের রক্ষণশীলরা, সৌদি আরব এর চুক্তি প্রত্যাহার কে স্বাগত জানিয়েছে। এই চুক্তি প্রত্যাহারের জন্য ইরানের অর্থনীতিতে আবার নেতিবাচক প্রভাব পড়বে বলে আশঙ্কা সৃষ্টি হয়।১৭ মে ২০১৮ তে ইউরোপীয় কমিশন যুক্তরাষ্ট্রের নেওয়া সাম্প্রতিক বিভিন্ন সিদ্ধান্তের বিরুদ্ধে একযোগে কাজ করার প্রত্যাশা ব্যক্ত করে। ইউরোপীয় বাণিজ্যিক যেসব প্রতিষ্ঠান ইরান ও যুক্তরাষ্ট্রের সঙ্গে বাণিজ্য করছে, তাদের ওপর মার্কিন নিষেধাজ্ঞা জারি হলে প্রতিষ্ঠানগুলোর আর্থিক ক্ষতির বিষয়ে রক্ষাকবচ গঠন করা হবে বলে জানানো হয়।