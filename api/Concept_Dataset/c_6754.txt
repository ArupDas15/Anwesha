সুন্দরম রবি (কন্নড়: ಸುಂದರಂ ರವಿ; জন্ম ২২ এপ্রিল ১৯৬৬) ভারতের একজন ক্রিকেট আম্পায়ার এবং আইসিসি’র সেরা আম্পায়ার তালিকার সদস্য। ২০১১ সালের অক্টোবরে ভারত ও ইংল্যান্ডের মধ্যকার টি-টোয়েন্টি ম্যাচ দিয়ে আন্তর্জাতিক ক্রিকেটে আম্পায়ার হিসেবে অভিষেক হয় রবির। দুই মাসের ব্যবধানে ভারত-ওয়েস্ট ইন্ডিজ মধ্যকার ম্যাচ দিয়ে একদিনের আন্তর্জাতিক ম্যাচে ও অভিষেক হয়। ২০১৩ সালে বাংলাদেশ ও নিউজিল্যান্ডের মধ্যকার চট্টগ্রাম টেস্ট ক্রিকেটে তার আন্তর্জাতিক টেস্ট অভিষেক হয়। পরে তিনি আন্তর্জাতিক টেস্ট,একদিনের এবং টি-টুয়েন্টিতে বিভিন্ন ম্যাচে আম্পায়ারের দায়িত্ব পালন করেন।

