ঘুম মঠ একটি বৌদ্ধ মঠ। এটির জনপ্রিয় নাম হল ইগা চেওলিং মঠ। এই মঠ পশ্চিমবঙ্গের দার্জিলিং জেলার ঘুম শহরে সমুদ্রপৃষ্ঠ থেকে ৮,০০০ ফুট উচ্চতায় অবস্থিত। এই মঠ তিব্বতি বৌদ্ধধর্মের গেলুগ শাখার অনুবর্তী। মঠে মৈত্রেয় বুদ্ধের একটি ১৫ ফুট লম্বা মুর্তি আছে। এছাড়া বুদ্ধের শিষ্য চেনরেজি ও চোঙ্গাপার ছবিও আছে। ১৮৭৫ সালে লামা শেরাব গ্যাতসো এই মঠ স্থাপন করেন। এটি ঘুম শহরের তিনটি মঠের মধ্যে বৃহত্তম।মঠে রক্ষিত বৌদ্ধ ধর্মগ্রন্থগুলির মধ্যে উল্লেখ্য ১০৮ খণ্ডে বিভক্ত তিব্বতি বৌদ্ধ শাস্ত্র কাংগ্যুর। মঠের সন্ন্যাসীরাও তব্বতি প্রথায় প্রার্থনা পতাকা ওড়ান।

