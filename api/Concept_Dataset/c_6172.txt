আপেল সস উত্তর আমেরিকা ও ইউরোপের কিছু অংশে বহুল ব্যবহৃত এক প্রকার সস যা খোসা ছাড়ানো অথবা খোসাযুক্ত কিংবা উভয় প্রকার আপেল থেকে তৈরি করা হয়ে থাকে এবং এটি হতে পারে মশলাদার বা মিষ্ট নয়তো ভিন্ন কোন স্বাদের। সসে টক বা মিষ্টি যেকোন স্বাদের প্রাধান্যের জন্য বহু পরিসরের বিচিত্র রকমের আপেল ব্যবহার করা হয়।  মশলাদার নোনতা স্বাদের আপেল সস তৈরিতে পূর্বে টক আপেল ব্যবহার করা হত।সুপারমার্কেট এবং অন্যান্য খুচরা বিক্রেতার দোকানে এখন আপেল সসের বিভিন্ন বাণিজ্যিক সংস্করণ তৈরিকৃত অবস্থায় সুলভ মূল্যে পাওয়া যায়।