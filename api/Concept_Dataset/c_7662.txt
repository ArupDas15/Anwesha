রং নাম্বার (বাংলা অর্থঃ ভুল নম্বর বা ভুল সংখ্যা) হল ২০০৪ সালে মুক্তিপ্রাপ্ত একটি বাংলাদেশী প্রণয়ধর্মী হাস্যরসাত্মক চলচ্চিত্র। ছবিটি পরিচালনা করছেন বাংলাদেশের বিখ্যাত চলচ্চিত্র নির্মাতা মতিন রহমান। ইমপ্রেস টেলিফিল্ম প্রযোজিত এই ছবিতে বাংলাদেশ ও ভারত এর জনপ্রিয় সংগীত শিল্পীদের কণ্ঠে রয়েছে কিছু শ্রুতিমধুর গান। ‘রং নাম্বার’ মূলতঃ একটি প্রেমের ছবি। বর্তমান প্রজন্মের তরুন তরুনীর উচ্ছলতা এবং তারুণ্য এই ছবির মূল উপজীব্য।
এই ছবিতে অভিনয়ের মধ্য দিয়ে জনপ্রিয় টিভি অভিনেত্রী শ্রাবন্তী প্রথম বার চলচ্চিত্রে অভিনয় করেন। এছাড়াও ছবিটিতে অভিনয় করেছেন রিয়াজ, আব্দুল কাদের, ডলি জহুর, তুষার খান ও অমল বোস।