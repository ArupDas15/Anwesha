১,৩,৫-ট্রাইঅক্সেন (ইংরেজি: 1,3,5-Trioxane, যা ট্রাইঅক্সেন বা ট্রাইঅক্সিন নামেও পরিচিত) হল C3H6O3 আণবিক সংকেত বিশিষ্ট একটি রাসায়নিক যৌগ। এটি ক্লোরোফর্মের মত গন্ধযুক্ত একটি সাদা রঙের কঠিন পদার্থ। এটি ফরমালডিহাইডের একটি স্থিতিশীল চাক্রিক ট্রাইমার এবং ট্রাইঅক্সেনের তিনটি সমাণুর একটি। এর আণবিক কাঠামে ছয় সদস্যবিশিষ্ট একটি চক্রকে ভিত্তি করে গঠিত, যার তিনটি কার্বন পরমাণু এবং বাকি তিনটি অক্সিজেন।

