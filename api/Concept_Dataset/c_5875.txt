ডাঃ আ.আ.ম. মেসবাহুল হক বাচ্চু স্টেডিয়াম, ২০১০ সালে নির্মিত, ২০১১ সালে উদ্বোধনকৃত বাংলাদেশের একটি জেলা পর্যায়ের স্টেডিয়াম। স্টেডিয়ামটি চাঁপাই নবাবগঞ্জ জেলায় চাঁপাই নবাবগঞ্জ পৌরসভার বীরশ্রেষ্ঠ ক্যাপ্টেন মহিউদ্দীন জাহাঙ্গীর সেতু সংলগ্ন পিটিআই ভিআইপি সড়কে রেহাইচর মৌজায় অবস্থিত। এটা জেলার তৃতীয় স্টেডিয়াম। প্রথম স্টেডিয়ামটি চাঁপাই নবাবগঞ্জ জেলা কালেক্টরিয়েট আমবাগানের পশ্চিমে ভি আই পি রোডে অবস্থিত, চাঁপাইনবাবগঞ্জ জেলা স্টেডিয়াম নামে পরিচিত। জেলার দ্বিতীয় স্টেডিয়ামটি শিবগঞ্জ উপজেলায় অবস্থিত। স্টেডিয়ামটি মূলত ফুটবল, ক্রিকেট, ভলিবল ও কনসার্ট আয়োজনের জন্য ব্যবহার হয়ে থাকে। বাংলাদেশের অন্যান্য সকল ক্রীড়া ভেন্যুর মতই এই স্টেডিয়ামটি জাতীয় ক্রীড়া পরিষদের অধিভুক্ত ও জেলা ক্রীড়া সংস্থার তত্ত্বাবধানে রয়েছে।

