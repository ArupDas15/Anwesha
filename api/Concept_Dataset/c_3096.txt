সত্য সাই বাবা (তেলুগু: సత్య సాయిబాబా টেমপ্লেট:IPA-te, পূর্বাশ্রমের নাম সত্যনারায়ণ রাজু) (২৩ নভেম্বর, ১৯২৬ – ২৪ এপ্রিল, ২০১১) ছিলেন একজন ভারতীয় হিন্দু ধর্মগুরু, আধ্যাত্মিক ব্যক্তিত্ব ও শিক্ষাবিদ। তার ভক্তদের বিশ্বাসে তিনি ছিলেন একজন অবতার ও গডম্যান। আধ্যাত্মিক শিক্ষক ও অলৌকিক ক্রিয়াপ্রদর্শক। শূন্য থেকে "বিভূতি" বা পবিত্র ছাই এবং আংটি, নেকলেস বা ঘড়ির মতো ছোটো ছোটো বস্তু হাজির করে সত্য সাই যুগপৎ খ্যাতি অর্জন ও বিতর্ক সৃষ্টি করেন। যুক্তিবাদীরা এই সব ঘটনাকে সাধারণ জাদুর খেলা বলে থাকেন। অন্যদিকে ভক্তেরা এগুলিকে তার দৈব শক্তির প্রকাশক মনে করেন। তার ওপর যৌন নিৰ্যাতন এবং নকলেরও অভিযোগ উত্থাপিত হয়েছিল, কিন্তু তিনি এসব অভিযোগকে ষড়যন্ত্ৰ আখ্যা দিয়ে, অভিযোগ অস্বীকার করেন।সত্য সাই নিজেকে শিরডি সাই বাবার অবতার বলে দাবি করতেন, যাঁর শিক্ষার মধ্যে হিন্দু ও মুসলিম উভয় সম্প্রদায়ের ধর্মমতের প্রতিফলন দেখা যেত। ভারতীয় আধ্যাত্মিক গুরু মেহের বাবার মতে, তিনি একজন তান্ত্ৰিক এবং তিনি অলৌকিক কার্যাবলীর জন্য তন্ত্ৰের ব্যবহার করতেন।সত্য সাই ও তার সংগঠন ভারতে ও ভারতের বাইরে একাধিক শিক্ষাপ্রতিষ্ঠান, হাসপাতাল ও অন্যান্য দাতব্য সংস্থা চালাতেন। ১৯৯৯ সালের একটি হিসেব অনুযায়ী, সত্য সাইয়ের ভক্তসংখ্যা ৬০ লক্ষের কিছু বেশি। যদিও তার ভক্তদের প্রকৃত সংখ্যা আরও বেশি বলে মনে করা হয়। যেহেতু তার সংগঠনে সদস্যপদের কোনো ব্যবস্থা নেই, সেহেতু তার ভক্তের প্রকৃত সংখ্যা জানা যায় না। সত্য সাই অর্গানাইজেশন ১১৪টি দেশে প্রায় ১,২০০টি "সত্য সাই বাবা কেন্দ্র" চালায়। এই সংস্থার মাধ্যমে সত্য সাই বাবা বিনামূল্যে চিকিৎসা প্ৰদানের জন্য চিকিৎসালয়, ক্লিনিক, পানীয় জলের প্ৰকল্প ইত্যাদি পরিচালনা করতেন। ভারতে সত্য সাই মূলত শহুরে উচ্চ মধ্যবিত্ত শ্রেণীর "ধনীতম, শিক্ষিত ও পাশ্চাত্য ধারণায় দীক্ষিত" ব্যক্তিদের আকর্ষণ করেছেন। ভারতে তিনি একজন সাংস্কৃতিক প্রতীকে পরিণত হয়েছিলেন। ভারতের একাধিক রাষ্ট্রপতি ও প্রধানমন্ত্রী সহ অসংখ্য ব্যক্তি তার প্রতি অনুরক্ত হন। ২০০২ সালে তিনি দাবি করেছিলেন যে, ১৭৮টি দেশে তার ভক্তেরা ছড়িয়ে আছে।