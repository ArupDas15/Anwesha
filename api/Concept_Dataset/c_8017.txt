মাতৃস্বাস্থ্য একজন মহিলার গর্ভাবস্থা, প্রসাবাবস্থা ও প্রসবোত্তর সময়ের শারীরিক বা স্বাস্থ্য অবস্থা । এই সেবার মধ্যে অর্ন্তভূক্ত রয়েছে- পরিবার পরিকল্পনা, গর্ভকালীন সেবা, প্রসবকালীন সেবা ও প্রসবোত্তর সেবা। জাতিসংঘ জনসংখ্যা তহবিলের মতে(UNPF), ২০১০ সালে আনুমানিক দুই লক্ষ ঊননব্বই হাজার মহিলা শুধুমাত্র গর্ভাবস্থায় ও প্রসবাবস্থায় মারা গিয়েছেন। দিনে দিনে এই মাতৃমৃত্যুর হার কমে আসলেও আফ্রিকার কিছু দেশ এবং দক্ষিণ এশিয়ার কিছু দেশে এই হার আশঙ্কাজনকভাবে বেড়েই চলছে।
জাতিসংঘ জনসংখ্যা তহবিলের (ইউএনএফপিএ) এর মতে, ২০১৩ সালে গর্ভাবস্থায় বা জন্মসংক্রান্ত কারণে ২ লক্ষ ৮৯ হাজার জন নারী মারা গেছে বলে অনুমান করা হয়েছে।যেহেতু নারীরা পরিবার পরিকল্পনাসহ, প্রসবের সময় দক্ষ স্বাস্থ্যকর্মী নিশ্চিতকরণ এবং জরুরীবস্থায়  ধাত্রীর যত্ন অর্জন করতে পেরেছে, ফলশ্রুতিতে বৈশ্বিক মাতৃ মৃত্যুহার ১৯৯০ সালে যেখানে প্রতি ১ লক্ষ জীবিত জন্মে ৩৮০ জন ছিল সেখানে ২০১৩ সালে সেই অনুপাত প্রতি ১ লক্ষ জীবিত জন্মে ২১০ এ নেমে এসেছে। এর ফলে অনেক দেশে তাদের মাতৃ মৃত্যুহার হ্রাস পেয়েছে।
বিশ্বব্যাপী মৃত্যুর হার কমে গেলেও আরো অনেক কিছু করতে হবে। মৃত্যুর এই উচ্চ হার এখনও আফ্রিকা এবং দক্ষিণ এশিয়ায় বসবাসকারী ৮৫ শতাংশের বেশি দরিদ্র সম্প্রদায়ের মধ্যে রয়েছে। মায়েদের মৃত্যুর প্রভাব, দুর্বল পরিবার এবং সেই পরিবারের শিশুদের উপর গিয়ে পড়ে। যদি জন্মগ্রহণ করা শিশু বেঁচে থাকে তাহলে সে দ্বিতীয় জন্মদিনে পৌঁছানোর আগেই মারা যায়।
মাতৃমৃত্যুর হার এবং মারাত্মক মাতৃত্বকালীন মৃত্যু (এসএমএম) উভয়ই "প্রতিরোধের উচ্চ হারের সাথে যুক্ত"।
২০১০ সালে মার্কিন যুক্তরাষ্ট্রের স্বাস্থ্য অধিদফতরের যুগ্ম কমিশন মাতৃমৃত্যুর হারকে "সন্ত্রাসী ঘটনা" হিসাবে বর্ণনা করে এবং এটি স্বাস্থ্যসেবা ব্যবস্থার গুণগত মান নির্ণয় করার জন্য ব্যবহার করে।
মাতৃত্বকালীন মৃত্যুর হার প্রতিরোধ করার জন্য চারটি অত্যাবশ্যকীয় উপাদান হল-
প্রথমতঃ গর্ভকালীন সেবা- মায়ের যত্ন ও গর্ভস্থ শিশুর বৃদ্ধি বিকাশ সম্পর্কিত সেবা প্রদান করাকে গর্ভকালীন সেবা বলে। দ্বিতীয়তঃ ডাক্তার, নার্স অথবা দক্ষ কর্মী দ্বারা জরুরীবস্থায় সেবা নিশ্চিতকরণ। তৃতীয়তঃ জরুরী যোগাযোগ ব্যবস্থা। সর্বশেষঃ প্রসবোত্তর সেবা- মায়ের প্রসব পরবর্তী স্বাস্থ্য সেবার সাথে সম্পৃক্ত সেবাকে প্রসবোত্তর সেবা বলে। এই সময় রক্তপাত, সেপসিস এবং হাইপারটেনজিকাল ডিসঅর্ডার ঘটতে পারে এবং যা সদ্য জন্মগ্রহণকারী নবজাতকের জন্য অত্যন্ত বিপজ্জনক। অতএব, প্রসবোত্তর সময়ে একজন স্বাস্থ্যকর্মী দ্বারা মা ও শিশু উভয়ের স্বাস্থ্যের মূল্যায়ন করা খুবই জোরালোভাবে সুপারিশ করা হয়।