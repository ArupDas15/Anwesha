হোয়াইট হাউসে ইফতারের ডিনার হচ্ছে একটি বার্ষিক সংবর্ধনা অনুষ্ঠান যা আমেরিকার রাষ্ট্রপতি এবং ফার্স্ট লেডি কর্তৃক মুসলিমদের সাথে রমজান মাস উদযাপনের জন্য হোয়াইট হাউসে অনুষ্ঠিত হয়। এটি বার্ষিক ঐতিহ্য হিসেবে ১৯৯৬ সালে শুরু হয় যখন হিলারি ক্লিনটন একটি রমজানের ঈদের নৈশভোজ উদযাপনের আয়োজন করেন। অভ্যর্থনার আধুনিক সংস্করণ হিসেবে রাজনীতিবিদ, সম্প্রদায়ের নেতৃবৃন্দ ও শিক্ষার্থীসহ মুসলিম মার্কিনী সম্প্রদায়ের বিশিষ্ট সদস্যদেরকে নিমন্ত্রণ করা হয়।
থমাস জেফারসন প্রথম বার্বারি যুদ্ধের সময়, ১৮০৫ সালের ৯ই ডিসেম্বর তিউনিসের বেইলিকের দূত সিদি সোলিমান মেলিমেলিকে আমন্ত্রণ করার সময় প্রথম হোয়াইট হাউসে নৈশভোজের আয়োজন করেছিলেন। জেফারসন সিডি সোলিমান মেলিমেলির রমজান ঐতিহ্যের সাথে সামঞ্জস্য রেখে সূর্যাস্তের পর খাবারের সময়কে প্রাধান্য দিয়েছিলেন।