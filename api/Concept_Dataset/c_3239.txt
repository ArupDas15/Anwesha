শ্রেষ্ঠ খল অভিনয়শিল্পী বিভাগে ফিল্মফেয়ার পুরস্কার হল ভারতের চলচ্চিত্রে পার্শ্ব চরিত্রে অভিনেত্রীর কাজের স্বীকৃতি হিসেবে ফিল্মফেয়ার ম্যাগাজিন প্রদত্ত বাৎসরিক পুরস্কার। ১৯৯২ সাল থেকে ফিল্মফেয়ার পুরস্কারের অংশ হিসেবে এই পুরস্কার প্রদান শুরু হয় এবং ২০০৭ সালের পর এই পুরস্কার প্রদান বন্ধ হয়ে যায়। প্রথমবার এই পুরস্কার অর্জন করেন সদাশিব অমরাপুরকার। নানা পাটেকর ও আশুতোষ রানা সর্বাধিক দুইবার এই বিভাগে পুরস্কার অর্জন করেন। অমরিশ পুরি সর্বাধিক সাতবার মনোনয়ন লাভ করেন, কিন্তু কোন বারই পুরস্কার অর্জন করতে পারেননি।