নিউ অর্লিন্স মার্কিন যুক্তরাষ্ট্রের লুইসিয়ানা রাজ্যের দক্ষিণ-পূর্বাঞ্চলীয় অঞ্চলে মিসিসিপি নদীর তীরে অবস্থিত একটি একীভূত নগর-পারিশ। ২০১৯ সালে আনুমানিক ৩,৯০,১৪৪ জন জনসংখ্যার সাথে এটি লুইসিয়ানার সর্বাধিক জনবহুল শহর। একটি প্রধান বন্দর হিসাবে পরিচিত নিউ অর্লিন্স যুক্তরাষ্ট্রের বিস্তৃত উপসাগরীয় উপকূল অঞ্চলের জন্য একটি অর্থনৈতিক ও বাণিজ্যিক কেন্দ্র হিসাবে বিবেচিত হয়।
নিউ অর্লিন্স তার পৃথক সঙ্গীত, ক্রেওল রন্ধনপ্রণালী, অনন্য উপভাষা এবং এর বার্ষিক উদ্‌যাপন ও উৎসবগুলির জন্য, বিশেষত মার্ডি গ্রাসের জন্য বিশ্বখ্যাত। শহরের ঐতিহাসিক হৃদয় হল ফরাসি কোয়ার্টার, এটি ফরাসি ও স্প্যানিশ ক্রেওল স্থাপত্যের জন্য এবং বোর্বান স্ট্রিটের পাশে প্রাণবন্ত নৈশ্যপ্রোমদের জন্য পরিচিত। আন্তঃসংস্কৃতি ও বহুভাষিক ঐতিহ্যের কারণে এই শহরটিকে মার্কিন যুক্তরাষ্ট্রের  "সবচেয়ে অনন্য" হিসাবে বর্ণনা করা হয়। চলচ্চিত্র শিল্প ও পপ সংস্কৃতিতে বিশিষ্ট ভূমিকার কারণে নিউ অর্লিন্স ক্রমবর্ধমান ভাবে "হলিউড সাউথ" হিসাবে পরিচিতি পেয়েছে।
১৮০৩ সালে মার্কিন যুক্তরাষ্ট্র দ্বারা লুইসিয়ানা ক্রয় করার আগে ফরাসি উপনিবেশিকদের দ্বারা ১৭১৮ সালে প্রতিষ্ঠিত নিউ অর্লিন্স শহরটি ফরারি লুইসিয়ানার আঞ্চলিক রাজধানী ছিল। ১৮৪০ সালে নিউ অর্লিন্স ছিল মার্কিন যুক্তরাষ্ট্রে তৃতীয় সর্বাধিক জনবহুল শহর এবং এটি অ্যান্টবেলাম যুগ থেকে দ্বিতীয় বিশ্বযুদ্ধের পূর্ব সময় পর্যন্ত দক্ষিণ যুক্তরাষ্ট্রের বৃহত্তম শহর ছিল। উচ্চ বৃষ্টিপাত, নিম্নচাপের উচ্চতা, দুর্বল প্রাকৃতিক নিকাশী এবং একাধিক জলাশয়ের পাশের অবস্থানের কারণগুলির কারণে ঐতিহাসিকভাবে শহরটি বন্যার জন্য অত্যন্ত ঝুঁকির মধ্যে রয়েছে। রাজ্য ও যুক্তরাষ্ট্রীয় কর্তৃপক্ষ শহরকে রক্ষার চেষ্টায় একটি নদীতীরের বাঁধ ও নিকাশী পাম্পের জটিল ব্যবস্থা স্থাপন করেছে।নিউ অর্লিন্স ২০০৫ সালের আগস্টে ক্যাটরিনা হারিকেন দ্বারা মারাত্মকভাবে ক্ষতিগ্রস্ত হয়, এর কারণে শহরের ৮০% এরও বেশি এলাকা প্লাবিত হয় এবং হাজার হাজার বাসিন্দার মৃত্যু বা বাস্তুচ্যুত হয়, জনসংখ্যা প্রায় ৫০% এরও বেশি হ্রাস পায়। ক্যাটরিনার পর থেকে প্রধান পুনর্নবীকরণের প্রচেষ্টা শহরটির জনসংখ্যার বৃদ্ধির দিকে পরিচালিত করে। নতুন নিবাসীরা পূর্বের কাছাকাছি কনটি সম্প্রদায়ের সম্পত্তি ক্রয় করে এবং দীর্ঘকালীন বাসিন্দাদের বাস্তুচ্যুতির ঘটনা প্রকাশ পায়।শহর ও অরলিন্স প্যারিশ সমব্যাপ্ত হয়। ২০১৭ সালের হিসাবে পূর্ব ব্যাটন রাউজ প্যারিশ এবং প্রতিবেশী জেফারসন প্যারিশের পরে অরলিন্স প্যারিশ লুইসিয়ায় তৃতীয় সর্বাধিক জনবহুল প্যারিশ। শহর ও প্যারিশটি উত্তরে সেন্ট টামানি প্যারিশ ও পন্টচারটাইন হ্রদ, পূর্বে সেন্ট বার্নার্ড প্যারিশ ও বোর্গেন হ্রদ, দক্ষিণে প্লাকমিনিস প্যারিশ এবং দক্ষিণ ও পশ্চিমে জেফারসন প্যারিশ দ্বারা সীমাবদ্ধ।
শহরটি বৃহত্তর নিউ অরলিন্স মহানগর অঞ্চলের প্রধান শহর, ২০১৭ সালে যার আনুমানিক জনসংখ্যা ছিল ১২,৭৫,৭৬২ জন। এটি লুইসিয়ানার সর্বাধিক জনবহুল মহানগর অঞ্চল এবং যুক্তরাষ্ট্রে ৪৬তম জনবহুল এমএসএ।

