ফরাসি ফুটবল ফেডারেশন (ফরাসি: Fédération Française de Football, ইংরেজি: French Football Federation; এছাড়াও সংক্ষেপে এফএফএফ নামে পরিচিত) হচ্ছে ফ্রান্সের ফুটবলের সর্বোচ্চ নিয়ন্ত্রক সংস্থা। এর মধ্যে বিদেশী বিভাগ (গুয়াদেলুপ, ফরাসি গুইয়ানা, মার্তিনিকু, মায়োত্তে এবং রিইউনিয়ন) এবং বিদেশী দল (নিউ ক্যালেদোনিয়া, ফরাসি পলিনেশিয়া, ওয়ালিস এবং ফুটুনা, সেন্ট পিয়েরে এবং মিকেলন এবং সেন্ট বার্থলেমি-সেন্ট মার্টিন) এবং মোনাকো রয়েছে। এই সংস্থাটি ১৯১৯ সালের ৭ই এপ্রিল তারিখে প্রতিষ্ঠিত হয়েছে। এটি ১৯০৭ সালে ইউএসএফএসএর পরিবর্তে ফিফায় যোগ দিয়েছিল, যারা প্রতিষ্ঠাতা সদস্য ছিল। অন্যদিকে, এটি প্রতিষ্ঠার ৩৫ বছর পর ১৯৫৪ সালে সংস্থাটি তাদের আঞ্চলিক সংস্থা উয়েফার সদস্যপদ লাভ করে। এই সংস্থার সদর দপ্তর ফ্রান্সের রাজধানী প্যারিসে অবস্থিত।
এই সংস্থাটি ফ্রান্সের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে লীগ ১, লীগ ২ এবং কুপ দে ফ্রান্সের মতো প্রতিযোগিতার সকল কার্যক্রম পরিচালনা করে। বর্তমানে ফরাসি ফুটবল ফেডারেশনের সভাপতির দায়িত্ব পালন করছেন নোয়েল লে গ্রাত এবং সাধারণ সম্পাদকের দায়িত্ব পালন করছেন লোরা গেওর্গেস।