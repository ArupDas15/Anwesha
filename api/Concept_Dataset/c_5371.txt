২১ এপ্রিল ১৯৭৭ সাল পর্যন্ত বিচারপতি সায়েম রাষ্ট্রপতির দায়িত্ব পালন করে স্বাস্থ্যগত কারণে পদত্যাগ করে তৎকালীন সেনাপ্রধান জিয়াউর রহমানের হাতে বাংলাদেশের রাষ্ট্রপতির দায়িত্ব দিয়ে অবসর গ্রহণ করেন।৩০ মে ১৯৭৭ সালে প্রেসিডেন্ট পদে জিয়াউর রহমানের হ্যাঁ, না ভোট এবং ৯৮.৪ ভাগ ভোট প্রাপ্তি, ১৯৭৮ সালের ২৮ ফেব্রুয়ারি ছাত্রদল গঠন, ১৯৭৮ সালের ১ সেপ্টেম্বর বিএনপি গঠন, ১৯৭৮ সালের ৩ জুন দ্বিতীয় দফা প্রেসিডেন্ট নির্বাচন ও বিএনপি দলের হয়ে নির্বাচনে বিজয়ী হন। জিয়াউর রহমান ২৮ এপ্রিল ১৯৭৮ সালের মেজর জেনারেল পদ থেকে লেফটেন্যান্ট জেনারেল পদে পদোন্নতি গ্রহণ করেন নিজেই।১৮ ফেব্রুয়ারি ১৯৭৯ সালে জাতীয় সংসদ নির্বাচনে বিজয়ী হয়ে জিয়াউর রহমান ১৫ এপ্রিল ১৯৭৯ সালে ৪২ সদস্যের মন্ত্রিসভা গঠন করেন। যার মধ্যে প্রধানমন্ত্রীসহ ২ জন উপপ্রধানমন্ত্রী, ২৬ জন ক্যাবিনেট মন্ত্রী, ১১ জন প্রতিমন্ত্রী এবং ২ জন উপমন্ত্রী ছিলেন। একই দিনে মন্ত্রীর মর্যাদায় ৩ জনকে প্রেসিডেন্টের উপদেষ্টা পদে নিয়োগ দেয়া হয়।৩০ মে ১৯৮১ সালে চট্টগ্রামে এক সেনা অভ্যুত্থানে জিয়াউর রহমান নিহত হন। ৩১ মে ১৯৮১ সালের পর্যন্ত বাংলাদেশ সরকার জিয়াউর রহমানের নেতৃত্বে জিয়াউর রহমানের মন্ত্রিসভা কার্যকর ছিল।