কারাকোরাম মহাসড়ক (উর্দু: شاہراہ قراقرم‎‎, সংক্ষেপে কেকেএইচ/KKH নামে পরিচিত, এছাড়াও এন-৩৫ বা জাতীয় মহাসড়ক ৩৫ নামে পরিচিত (উর্দু: قومی شاہراہ 35‎‎), অথবা চীন-পাকিস্তান বন্ধুত্ব মহাসড়ক নামেও পরিচিত) হল ১,৩০০ কিলোমিটার (৮১০ মাইল) দীর্ঘ পাকিস্তানের একটি জাতীয় মহাসড়ক, যা পাকিস্তানের পাঞ্জাব প্রদেশের হাসান আবদাল থেকে গিলগিত-বালতিস্তানের খুঞ্জেরব পাস পর্যন্ত বিস্তৃত, যেখানে এটি চীন-পাকিস্তান সীমান্ত পেরিয়ে চীন জাতীয় মহাসড়ক ৩১৪ এর সাথে সংযুক্ত হয়েছে। মহাসড়কটি পাকিস্তানের পাঞ্জাব প্রদেশ এবং খাইবার পাখতুনখোয়া গিলগিট-বালতিস্তানকে চীনের জিনজিয়াং উইঘুর স্বায়ত্তশাসিত অঞ্চলের সাথে সংযুক্ত করেছে। মহাসড়কটি একটি জনপ্রিয় পর্যটন আকর্ষণ, এবং এটি বিশ্বের সর্বোচ্চ পাকা রাস্তাগুলির মধ্যে একটি, কারাকোরাম পর্বতমালার মধ্য দিয়ে ৩৬°৫১′০০″ উত্তর ৭৫°২৫′৪০″পূর্বে খুঞ্জেরব পাসের নিকটবর্তী স্থানের সর্বাধিক উচ্চতা ৪,৭১৪ মিটার (১৫,৪৬৬ ফুট)। এটির উচ্চতর উচ্চতা এবং কঠিন অবস্থার মধ্যে তা নির্মাণ করার কারণে, এটা প্রায়ই পৃথিবীর অষ্টম আশ্চার্য হিসাবে উল্লেখ করা হয়। এটি এশিয়ান হাইওয়ে এএইচ৪ এর অংশ।